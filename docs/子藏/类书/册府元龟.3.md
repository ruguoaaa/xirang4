---
title: 册府元龟 3
index: true
icon: editor
order: 9
category:
  - 子藏
  - 类书
tag:
  - 王钦若
  - 宋
---

## ●卷一百八十九  

○闰位部　孝德  

夫孝德之本也。故王者之德莫大於孝上所以宁宗庙下所以教人民导扬徽声感励风俗莫加於此焉。若乃凌晨问安时刻靡失逾月侍疾衣带不解躬易脂泽至於感恸亲临祭享罔不流涕所以物变采井泉涌发盖天性之所感故明灵之攸答传示後叶美莫大焉。  

宋高祖少时家贫有大志不治廉隅事继母以孝谨称及即大位春秋已高每旦入朝太后未尝失时刻梁高祖生知淳孝年六岁献皇太后终水浆不入口三日哭泣哀苦有过成人内外亲党咸皆敬异及丁文皇帝忧时为齐随王谘议随府在荆镇仿佛奉问便投劾星驰不复寝食倍道就路愤风惊浪不停止高祖形容本壮及还至京都销毁骨立亲表士友不复识焉望宅奉讳气绝之每哭辄呕血数升服内不复尝米唯资大麦日止二溢拜扫山陵涕泪所洒松草变色及居帝位即於锺山造大爱敬寺青溪边造智度寺。又於台内立至敬等殿。又立七庙堂月中再过设净馔每至展拜尝涕泗滂沱哀动左右大同十年三月谒建陵有紫荫陵上食顷乃散帝望陵流涕所г草皆变色陵傍有枯泉至是而流水香洁辛丑哭于陵。  

简文帝居穆贵嫔忧哀毁骨立昼夜号哭不绝声所坐之席г湿尽烂。  

後梁宣帝性不饮酒安於俭素事其母以孝闻。  

明帝孝悌慈仁有人君之量四时祭享未尝不悲慕流涕。  

北齐孝昭帝性至孝太后不豫出居南宫帝行不正履容色贬悴衣不解带殆将四旬殿去南宫五百馀只鸡鸣而去辰时方还来去徒行不乘辇太后所苦小增便即寝伏阁外食饮药物皆躬亲太后尝心痛不自堪忍帝立侍帷前以爪扌舀手心血流出袖友爱诸弟无君臣之隔。  

梁太祖性孝愿奉太后未尝小失色朝夕视膳为士君子之规范帝严察用法无纤毫假贷太后言之尝颇为省刑。  

○闰位部　奉先  

夫有国家者曷尝不宗祀以本仁作庙以观德尊祖以致孝奉先以尽礼自秦迁周鼎颇遵古制逮於吴蜀建号江左禅代莫不追加号谥充奉园邑增建庙貌聿修时祭亲执卣鬯躬谒松贾载籍所记可得而详也。东魏北齐以及朱梁虽国褊运促日不暇给而崇荐尊称肃祗尝事亦未曾阙焉。  

秦始皇二十六年初并天下采上古帝位号号曰：皇帝追尊庄襄王为太上皇。  

二十八年为太极庙。  

二世元年下诏增始皇寝庙牺牲令群臣议尊始皇庙群臣皆顿首言曰：古者天子七庙诸侯五大夫三虽万世世不轶毁今始皇为极庙四海之内皆献贡职增牺牲礼咸备无以加先王庙或在西雍或在咸阳天子仪当独奉酌祠始皇庙自襄公已下轶毁所置凡七庙群臣以礼进祠以尊始皇庙为帝者祖庙蜀先主章武元年四月即皇帝位于成都立宗庙祭高皇帝以下（裴松之云：先王虽云：自孝景而世数悠远昭穆难明既绍汉祚不知以何帝为元祖以立亲庙于时英贤作辅儒生在官宗制度必有宪章而载纪阙略良可恨哉！）。  

後主以章武三年五月袭位于成都是月先主梓宫自永安宫还成都谥曰：昭烈皇帝追尊母甘皇后曰：昭烈皇后。  

吴大帝权黄龙元年四月即皇帝位追尊父破虏将军乌程侯坚为武烈皇帝庙曰：始祖墓曰：高陵母吴氏为武烈皇后（张以破虏有破走董卓扶持汉室之勋讨逆平定江东建立大业宜有记颂以昭公美既成吴大帝省读悲感曰：君贪识孤家门阀阅也。）。  

废帝亮建兴元年四月即位上大帝尊谥曰：大皇帝墓曰：蒋陵五凤二年十二月作太庙太平元年正月为太帝立庙称太祖庙。  

景帝即位遣使追尊母王夫人曰：敬怀皇后改葬敬陵。  

後主皓元兴元年八月即位谥休曰：景皇帝葬定陵九月追谥父和曰：文皇帝（初尊和为昭献。又改为文皇帝）改葬明陵置园邑二百家令承奉守。  

宝鼎元年十月分吴郡丹阳九县为吴兴郡治乌程置太守四时奉祠文皇帝庙。  

二年有司奏言文皇帝宜立庙京邑是年七月使守大匠薛营立寝堂号曰：清庙十二月遣守丞相孟仁太常姚信等备官寮中军步骑二千人以灵舆法驾东迎神於明陵皓引见仁亲拜送于庭（一云：比孟仁还皓手诏日夜相继奉问神灵起居动止巫觋言见和被服颜色如平生皓悲喜泪涕悉召公卿尚书诣阙门下受赐）灵舆当至使丞相陆凯奉三牲祭於近郊皓於城外露宿明日望於东门之外其翊日拜庙荐祭欷悲感。又追尊和母王夫人曰：大懿皇后。  

宋高祖初为宋王立庙于彭城祭高祖以下四世。  

永初元年六月即位追尊皇考为孝穆皇帝皇妣为穆皇后七月戊申迁神主于太庙车驾亲奉。  

少帝以永初三年五月即位上武帝谥曰：武皇帝庙号高祖葬初宁陵。  

九月有司奏武皇帝配南郊。  

武敬皇后配北郊文帝元嘉元年八月丁酉谒初宁陵还即位戊午拜太庙甲辰追尊所生胡婕妤为皇太后谥曰：章皇太后陵曰：熙宁立庙於京师。  

四年二月乙卯行幸丹徒谒京陵。  

二十六年二月乙亥车驾陆道幸丹徒谒京陵。  

二十八年三月拜初宁陵。  

孝武帝以元嘉三十年四月即位于新亭崇改太祖文皇帝号谥初元凶劭弑逆上谥曰：景皇帝庙号中宗至是改焉。  

五月甲午谒初宁陵。  

大明二年正月壬戌拜初宁陵。  

六年正月辛卯宗祀文皇帝于明堂以配上帝。  

八年正月辛巳宗祀文皇帝于明堂。  

前废帝以大明八年闰五月即位上孝武皇帝尊谥庙号世祖。  

九月葬文穆皇太后于景宁陵。  

明帝泰始元年十二月即位乙亥追尊所生沈婕妤曰：宣皇太后陵号崇宪壬午车驾谒太庙。  

後废帝以泰豫元年四月即位上明皇帝尊谥庙号太宗。  

顺帝明元年七月壬辰即位癸卯车驾谒太庙。  

南齐太祖高皇帝建元元年四月即位追尊皇考曰：宣帝皇妣为孝皇后陵曰：永安。  

六月庚辰法驾奉七庙主于太庙。  

十月己卯车驾殷祠太庙。  

武帝以建元四年三月即位上高皇帝尊谥庙号太祖。  

五月庚申以高皇帝配南郊高昭皇后配北郊。  

永明五年四月庚午车驾殷祠太庙。  

九月诏太庙四时祭宣皇帝荐麦饼鸭霍孝皇后荐笋鸭卵脯酱炙白肉高皇帝荐肉脍菹羹昭皇后荐茗粽炙鱼并平生所嗜也。  

十年十月车驾殷祠太庙。  

郁林王以永明十一年七月即位上武皇帝尊谥庙号世祖。  

九月辛酉追尊父文惠太子为世宗文皇帝。  

隆昌元年正月戊午车驾拜崇安陵。  

明帝建武元年十月即位十一月追谥父始安贞王道生为景皇妃江氏为懿皇后别立寝庙陵四年八月追尊景皇所生王氏为恭太后。  

东昏侯以永泰元年七月即位上高宗尊谥曰：明皇帝。  

梁高祖武帝初封梁公立四亲庙。  

天监元年四月即位追尊皇考为文皇帝庙号太祖皇妣为献皇后陵号建陵。  

十一月己未立小庙。  

十二年六月癸巳新作太庙增基九尺。  

十五年六月丙申改作小庙毕。  

大同十年三月甲午舆驾幸兰陵谒建陵至陵壬寅诏曰：朕自违桑梓五十馀载乃眷东顾靡日不思今四方款关海外有截狱讼稍简国务小始获展敬园陵但增感恸（帝尝梦具朝服入太庙拜伏悲感。且於延务说所梦何敬容对曰：臣闻孝悌之至通於神明陛下性与天通故感应斯梦上极然之便有拜陵之议  

简文帝以太清三年五月辛巳即位癸未追尊所生穆贵嫔为皇太后。  

十一月上武皇帝尊谥庙号高祖陵号陵元帝以承圣元年十一月即位於江陵追尊所生妣阮容为文宣太后。  

後梁宣帝大定元年追尊其父统为昭明皇帝庙号高宗统妃蔡氏为昭德皇后。  

明帝岿以大定八年二月嗣位上宣皇帝尊谥庙号中宗改元天保。  

元年五月太皇太后龚氏薨谥曰：元太后。  

九月所生母曹太妃薨谥曰：孝皇太妃。  

二年皇太后王氏薨谥曰：宣静皇后。  

陈高祖武帝永定元年十月即位追尊皇考曰：景皇帝庙号太祖陵曰：瑞陵皇妣董太夫人曰：安皇后依梁初园陵故事迁景皇帝神主於太庙。  

二年四月甲子亲祀太庙。  

文帝以永定三年六月即位上武皇帝尊谥庙号高祖。  

大嘉元年六月辛巳改谥皇祖妣景安皇后曰：景文皇后甲午追策故始兴昭烈王妃曰：孝妃（始兴王文帝父也。）二年十二月甲申立始兴国庙於京师用王者之礼（帝自入祠而皇考始兴昭烈王庙在始兴谓之庙至是徙东庙神主于梁之小庙。故曰：国庙祭用天子仪）。  

废帝以天康元年四月即位六月上文皇帝尊谥庙号显祖。  

十月庚申亲祠太庙。  

光大元年十月甲申亲祠太庙。  

二年七月丙午亲祠太庙。  

九月戊午亲祠太庙。  

宣帝大建元年正月甲午即位乙未谒太庙戊午亲祠太庙。  

十月壬午亲祠太庙。  

二年春正月丙午亲祠太庙。  

闰四月戊申谒太庙。  

十月乙酉亲祠太庙。  

三年十月甲申亲祠太庙。  

四年正月庚午亲祠太庙。  

十月乙酉亲祠太庙。  

五年正月甲午亲祠太庙。  

六年正月壬午亲祠太庙。  

四月甲午亲祠太庙。  

八年四月乙未亲祠太庙。  

东魏孝静帝以天平元年十月丙寅即位壬申享太庙。  

四年四月辛未迁七帝神主入新庙。  

北齐文襄帝初为魏相置王高祖秦州使君王曾祖太尉武贞公王祖太师文穆公王考相国献武王凡四庙。  

文宣帝天保元年五月即位己未追尊皇祖文穆王为文穆皇帝皇祖妣为文穆皇后皇考献武王为献武皇帝亡兄文襄王为文襄皇帝甲戌迁神主於太庙。  

三年正月乙丑有事于太庙。  

十月丁卯文襄皇帝神主入於太庙（文宣帝受禅置六庙曰：皇祖司空公庙皇祖吏部尚书庙皇祖秦州使君庙皇祖文穆皇帝庙太祖献武皇帝庙世宗文襄皇帝庙为太庙献武已下不毁已上则递毁并同庙而别室既而迁神主于太庙文襄文宣并太祖之子文宣初疑其昭穆之次欲别立庙众议不同至二年冬始太庙春祠夏礻龠秋尝冬蒸皆以孟月并腊凡五祭始梁之制每祭室一太牢始以皇后配祭至河清定令四时祭庙祭及元日庙建并设庭燎三所）。  

废帝乾明元年二月上文宣皇帝尊谥庙号高祖。  

孝昭帝皇建二年正月壬子于太庙。  

武成帝太宁元年十一月即位上孝昭皇帝尊谥。  

河清元年正月壬午享太庙。  

五月葬武明皇后于义平陵。  

二年正月以武明皇后配祭北郊。  

後主天统元年十一月己丑太上皇诏改太祖献武皇帝为神武皇帝庙号高祖献明皇后为武明皇后其文宣谥号委有司议定。  

十二月庚午有司奏改高祖文宣皇帝为威宗景烈皇帝。  

二年正月癸巳祭於太庙。  

四年十二月上太上皇尊谥曰：成皇帝庙号世祖。  

武平元年十月改威宗景烈皇帝谥号显祖文宣皇帝梁太祖初为梁王以唐乾宁二年二月领亲军屯於单父会寒食帝乃亲拜文穆皇帝陵於砀山县午沟里。  

开平元年四月即位追尊四代庙号高祖妫州府君上谥曰：宣元皇帝庙号肃祖太庙第一室陵号兴极祖妣高平县君范氏追谥宣僖皇后皇曾祖宣惠王上谥曰：光献皇帝庙号敬祖第二室陵号永安祖妣秦国夫人杨氏追谥光孝皇后皇祖武元王上谥曰：昭武皇帝庙号宪祖第三室陵号光天祖妣吴国夫人刘氏追谥昭懿皇后皇考文明王上谥曰：文穆皇帝庙号烈祖第四室陵号咸宁皇妣晋国太夫人王氏追谥文惠皇后。  

五月甲午诏天下管属及州县官名犯庙讳者各宜改换城门郎改为门局郎茂州改为汶州桂州慕化县改为归化县潘州茂名县改为越裳县癸卯司天监奏曰：辰内有戊字请改为武从之。  

六月己亥帝御崇元殿内出追尊四庙上谥号玉册宝共八副宰臣文武百官仪仗鼓吹导引至太庙行事。  

三年正月己巳奉迁太庙四室神主赴西京太常仪仗鼓吹导引齐车文武百官奉祠於开明门外甲戌帝发避烈考讳避曾祖讳东都己卯至西都庚寅亲享太庙。  

二月丙午宗正寺请修兴极永安光天咸宁陵并合添修上下宫殿栽植松柏制可癸亥敕丰沛之基寝园所在凄怆动关於情理充奉自系於国章宜设陵台兼升县望其辉州砀山县宜升为赤县仍以本县令兼四陵台令。  

七月丙寅命宰臣杨涉赴西都以孟秋享太庙乾化元年十月有司以立冬太庙荐享上言诏丞相杜晓赴西都摄祭行事。  

二年正月丙戌有司以孟春太庙荐享上言命丞相杜晓摄祭行事。  

末帝即位追尊母贤妃张氏为元贞皇太后葬宣陵。  

贞明三年十二月幸雒阳遂幸伊阙拜宣陵。  

○闰位部　尊亲  

夫王者之政不可得而变革者尊尊也。亲亲也。所以宣孝熙之德崇教化之本况夫膺馀闰之数富霸王之资当创物之初暨继明之始莫不采有司之奏稽历代之典缘礼经之大义传春秋之深旨尊以懿号崇以宫名昭备物之章极奉亲之意诚有国者之要道也。虽云：角立其可阙诸。  

蜀後主章武三年五月袭位于成都尊先主皇后曰：皇太后。  

吴孙皓元兴元年八月即位九月尊母何姬为昭献皇后称升平宫月馀进为皇太后。  

宋高祖永初元年即位六月尊王太后萧氏为皇太后有司奏曰：臣闻道积者庆流德洽者礼备故祗敬表于崇高嘉号彰於盛典伏惟太后母仪之德於穆不已保翼之训光被洪业虽幽明同庆称谓未穷稽之前代礼有常准宜式遵旧章允副群望臣等请上宋王太后号曰：皇太后。  

少帝永初三年五月即位尊皇太后曰：太皇太后景平元年七月尊所生母张夫人为皇太后有司奏曰：臣闻严亲敬始所因者本克孝之道繇中被外伏惟夫人德并坤元徽音光绍发祥兆庆诞启圣明宜崇极徽号永备盛则从春秋母以子贵之义遵汉晋推爱之典谨上尊号为皇太后宫曰：永乐。  

孝武帝元嘉三十年四月即位尊所生路淑媛为皇太后有司奏曰：历集周邦徽音克嗣气淳汉国沙麓发祥昔在上代业隆祚远未有不敷阴教以阐洪基膺淑庆以载圣哲者也。伏惟淑媛柔明内服徽仪外范含灵初迪则庶熙仰耀弘训蕃阃则家邦被德民应惟和神属推祉故能诞锺睿躬用集大命固灵根於既殒融勋烈乎！中兴载厚化深声永咏缉宜式谐旧典恭享极号谨奉尊号曰：皇太后宫曰：崇宪。  

前废帝大明八年闰五月即位崇皇太后曰：太皇太后皇后曰：皇太后宫曰：永训。  

明帝泰始元年十二月即位太皇太后复号崇献皇太后後废帝泰豫元年四月即位七月尊皇后曰：皇太后宫曰：弘训崇拜所生陈贵妃为皇太妃有司奏曰：臣闻河龙启圣理映明神郊电基皇庆烁大地故资敬之道粹古铭风沿贵之谊眇代凝则伏惟贵妃含和月晷表淑星枢徽音峻古柔光照世声华帝掖轨秀天嫔景发皇明祚昌睿命而备物之章未焕彝策远酌前王允陟鸿典臣等参议谨上尊号曰：皇太妃舆服一如晋孝武李太妃故事宫曰：弘化。  

顺帝即位明元年崇拜帝所生陈昭华为皇太后南齐郁林王即位尊母文惠太子妃为皇太后称宣德宫。  

梁敬帝绍泰元年十月即位尊所生夏贵妃为皇太后。  

後梁宣帝为周太祖所立居江陵东城称皇帝於其国尊其所生母龚氏为皇太后。  

明帝岿嗣位之元年尊其祖母龚太后曰：太皇太后嫡母王皇后曰：皇太后所生母曹贵嫔曰：皇太妃。  

陈文帝永定三年六月即位七月尊皇后章氏为皇太后宫曰：慈训。  

废帝天康元年四月即位五月尊皇太后曰：太皇太后皇后沈氏曰：皇太后宫曰：安德。  

後主大建十四年即位尊皇后柳氏为皇太后宫曰：弘范。  

北齐文宣帝天保元年五月即位尊皇太后娄氏为太皇后宫曰：宣训。  

废帝天保十年十月即位尊皇太后为太皇太后皇后李氏为皇太后。  

孝昭帝皇建元年八月即位诏奉太皇太后还称皇太后皇太后称文宣皇后。  

後主天统四年十二月太上皇帝殂上太上皇后尊号为皇太后。  

## ●卷一百九十  

○闰位部　姿表  

洪范五事一曰貌貌曰：恭是以八彩重瞳表唐尧虞舜之异龙颜日角彰汉高光武之奇大勋既协於天人纯粹必形於体貌自继统之外代有其君至。若姿表端庄神明爽迈方颐大口龙颡钟声或贵兆已形致异人之默识或天光峻发使外国以仰观亦有瞻顾非常眉目如画挺神仙之骨格俨鸾凤之仪容。若加之以才智辩明器度雄远皆可亚真人之奇表绍有国之基局也。  

秦始皇蜂准（蜂一作隆）长目鸷膺豺声。  

蜀先主身长七尺五寸垂手下膝顾视见其耳。  

吴武烈帝孙坚容貌奇绝。  

大帝方颐大口紫髯长上短下汉末刘琬能相人见大蜂一作隆帝兄弟曰：孙氏兄弟虽各才智明达然禄祚不终唯中弟孝廉形貌奇伟骨体不常有大贵之表年。又最寿尔试识之。  

宋高祖身长七尺六寸风骨奇特晋世桓玄篡位从兄抚军将军循在京口以高祖为中兵参军从循入朝至建业玄宿惮高祖威名。又悦高祖之风仪姿貌谓司徒王谧曰：昨见刘裕卿乃不得独擅其清（或说玄曰：刘裕龙行步瞻顾不凡恐不为人下宜早为其所玄曰：我方欲平荡中原非裕莫可付大事待关陇平定然後当别议之耳桓玄谓王谧曰：昨见刘裕风骨不常盖人杰也。）。  

文帝年十四身长七尺五寸。  

孝武帝少机颖神明爽发。  

前废帝蜂目鸟喙长颈锐下。  

顺帝姿貌端华眉目如画见者以为神人。  

南齐高帝姿表英异龙颡钟声长七尺五寸鳞文遍体。  

梁武帝状貌殊特日角龙颜重岳虎顾舌文八字项有浮光身映无影两<骨夸>骈骨项上隆起有文在右手曰：武初为司州刺史有沙门自称僧恽谓帝曰：君项有伏龙非人臣也。复求莫知所之。  

简文帝方颐丰下须鬓如画直委地双眉翠色项毛左旋连钱入背手执玉如意不相分辨盼睐则目光烛人。  

元帝背生黑子巫媪见曰：此大贵兆当不可言（又云：帝初生患眼高祖自以意治之遂盲一目  

陈武帝身长七尺五寸日角龙颜垂手过膝。  

文帝美容仪举动方雅造次必遵礼法。  

宣帝美容仪身长八尺三寸手垂过膝有勇力。  

北齐神武帝目有精光长头高颅齿白如玉。  

文襄帝年十三神清隽爽便。若成人。  

文宣帝黑色大颊锐下鳞身重踝。  

孝昭帝身长八尺腰带十围仪望风表迥然独秀。  

武成帝仪表瑰杰神武为帝聘蠕蠕太子罗辰女号邻和公主帝时年八岁冠服端严神情闲叹异。  

後主美容仪。  

梁太祖山庭月角舜目尧眉鸾凤之姿自然也。  

末帝美容仪。  

○闰位部　智识  

真人未兴雄才间出虽统乎！旧物尚於皇阶而式遏横流颇关於谶象其或智参妙有识亮机先变而能通谋无遗策稽成败於度内权祸福於彀中灿书史而可观腾风徽於无际岂惟人谋允协俾黎献之宅心将亦天险未夷假隽贤而授手取其成算著之於篇。  

蜀先主与庞统从容宴语问曰：卿为周公瑾（周瑜字）功曹孤到吴闻此人密有白事劝仲谋（孙权字）相留有之乎！在君为君卿其无隐统对曰：有之先主叹息曰：孤时急危当有所求故不得不往殆不免周瑜之手天下智谋之士所见略同耳时孔明（诸葛亮字）谏孤莫行其意独笃亦虑此也。孤以仲谋所防在北当赖孤为援故决意不疑此诚出於险途非万全之计也。  

吴孙坚汉灵帝末为别部司马时边章韩遂作乱凉州中郎将董卓拒讨无功中平三年遣司空张温行车骑将军西讨章等温表请坚与参军事屯长安温以诏书召卓卓良久乃诣温温责让卓卓应对不顺坚时在坐前耳语谓温曰：卓不悔罪而鸱张大语宜以召不时至陈军法斩之温曰：卓素著威名於陇蜀之间今日杀之西行无依坚曰：明公亲率王兵威震天下何赖於卓观卓所言不假明公轻上无礼一罪也。章遂跋扈经年当以时进讨而卓云：未可沮军疑众二罪也。卓受任无功应召稽留而轩昂自高三罪也。古之名将仗钺临众未有不断斩以示威者也。是以穰苴斩庄贾魏绛戮扬干今明公垂意於卓不即加诛虚损威刑，於是在矣。温不忍发举乃曰：君。且还卓将疑人坚因起出章遂闻大兵至党众离散皆乞降军还议者以军未临敌不断功赏然闻坚数卓三罪劝温斩之无不叹息拜坚议郎後灵帝晏驾卓擅朝政横恣坚闻之拊膺叹曰：张公昔从吾言朝廷今无此难也。  

大帝父坚亡兄策起事大帝尝随从每参同计谋策甚奇之自以为不及也。先主定蜀大帝以彼已得益州令诸葛瑾从求荆州诸郡先主不许曰：吾方图凉州凉州定乃尽以荆州与吴耳大帝曰：此假而不反而欲以虚辞引耶遂置三郡长史分荆州东西。  

嘉禾四年魏文帝遣使求雀头香大贝明珠象牙犀角毒瑁孔雀翡翠斗鸭长鸣鸡群臣奏曰：荆扬二州贡有常典魏所求珍玩之物非礼也。宜勿与大帝曰：昔惠施尊齐为王客难之曰：公之学去尊今王齐何其倒也。惠子曰：有人於此欲击其爱子之头而石可以代之子头所重而石所轻也。以轻代重何为不可予方有事於西北江表元元恃主为命非我爱子邪彼所求者於我瓦石耳孤何惜焉彼在谅ウ之中而所求。若此宁可与言礼哉！皆具以与之。  

赤乌七年步骘朱然等上疏曰：自蜀还者咸言欲背盟与魏交通多作舟船缮治城郭。又蒋琬守汉中闻司马懿南向不出兵乘虚以犄角之反委汉中还近成都事已彰灼无所复疑宜为之备大帝揆其不然曰：吾待蜀不薄聘享盟誓无所负之何以致此。又司马懿前来入舒旬日便退蜀在万里何知缓急而便出兵乎！昔魏欲入汉川此间始严亦未举动会闻魏还而止蜀宁可复以此有疑邪。又人家治国舟公城郭何得不获今此间治军宁复欲以御蜀耶人言甚不可信朕为诸君破家保之蜀竟自无谋如大帝所筹。  

朱异为杨武将军得魏将文钦诈降密书与异欲令自迎异表呈钦书因陈其伪不可便迎大帝诏曰：方今北土未一钦云：欲归命宜。且迎之。若嫌其有谲者但当设计网以罗之盛重兵以防之耳乃遣吕扌处督二万人与异并力至北界钦果不降。  

景帝时诸葛恪为孙峻所杀後朝臣有乞为恪立碑以铭其勋绩者博士盛冲以为不应帝曰：盛夏出军士卒伤损无尺寸之功不可谓能（王钦。若等按诸葛恪传违众出军无功而）受托孤之任死於竖子之不可谓智冲议为是遂寝。  

宋高祖时毛循之父瑾为梁州刺史为谯纵所杀循之西讨不克後遣朱龄石伐蜀循之固求行高祖虑循之至蜀必多所诛残土人既与毛氏有嫌亦当以死自固故不许。  

梁简文帝年十一便能亲庶务历试藩政所在著美特为高祖所爱焉。  

北齐神武帝以杜弼为大行台郎中弼以文武在位罕有廉洁言之於帝帝曰：弼来我语尔天下浊乱习俗已久今督将家属多在关西黑獭常相招诱（还黑獭後周文帝也。）人去留未定江东复有一吴儿老翁萧衍者专事衣冠礼乐中原士大夫望之以为正朔所在我。若急作网法不相饶借恐督将尽投黑獭士子悉奔萧衍则人物流散何以为国尔宜少待吾不忘之。  

文襄帝为渤海王世子时年十二神情隽爽便。若成人神武试问以时事得失辨析无不中礼自是军国筹策皆预之。  

文宣帝少有大度志识沈敏外柔内刚果敢能断雅好吏事测始知终理剧处繁终日不倦初践大位留心政术以法驭下公道为先或有违犯宪章虽密戚旧勋必无容舍外内清净莫不祗肃至於军国几务独决怀抱规模宏远有人君大略。  

废帝为皇太子时年六岁性敏慧初学反语於迹字下注云：自反时侍者未达其故太子曰：迹字足傍亦为迹，岂非自反耶尝宴北宫独令河间王勿入左右问其故太子曰：世宗遇贼处河间王复何宜在此。  

孝昭帝自居台留心政术娴明簿领吏所不逮及正位宸居弥所克励轻徭薄赋勤恤人隐内无私宠外收人物虽后父位尊亦待遇无别日昃临朝务知人之善恶。  

○闰位部　聪察  

夫表微之监礼经实著於嘉猷辨惑之辞先圣尝形於善苟甄明之或爽将邪正以罔分是以南面之君乡明而治必资睿哲以懋丕图历数或屯馀闰斯作逖观敏识咸契言机知臣者有则哲之明レ伏者无非辜之举虽讴谣狱讼顾宝命之未融而博达聪明谅简书而可挹。  

蜀先主定益州以李恢为功曹书佐主簿後为己虏所诬引恢谋反有司执送先主明其不然更恢为别驾从事。  

吴大帝年少时兄策使吕范典主财计帝时私从有求范必关白不敢专许当时以此见望大帝守阳羡长有所私用策或料覆功曹周谷辄为传著簿书使无谴问大帝临时悦之及後统事以范忠诚厚见信任以谷能欺更簿书不用也。後范为扬州牧性好威仪时人有白范与贺齐奢丽夸绮服饣希僭拟王者大帝曰：昔管仲逾礼桓公优而容之无损於霸今子衡公苗（子衡吕范字公苗贺齐字）身无夷之失但其器械精好舟车严整耳此足作军容何损於治哉！告者乃不敢复言。  

废帝出西苑方食生梅使黄门至中藏取蜜渍梅蜜中有鼠矢召问藏吏藏吏叩头帝问吏曰：黄门从汝求蜜耶吏曰：向求实不敢与黄门不服侍中刁玄张启黄门藏吏辞语不同请付狱推尽帝曰：此易知耳令破鼠矢矢里燥帝大笑谓玄曰：若矢先在蜜中中外当俱湿今外湿里燥，必是黄门所为黄门首服左右莫不惊悚（一云：废帝使黄门以银碗并盖就中藏吏取交州所献蔗饣易黄门先恨藏吏以鼠矢投饣易中启言藏吏不谨帝呼吏持饣易器入问曰：此器既盖之。且有掩覆无缘有此黄门将有恨於汝邪吏叩头曰：尝从某求宫中莞席宫席有数不敢与亮曰：，必是此也。复问黄门具首伏即於目前加秃鞭斥付外署）。  

宋文帝时孟ダ为会稽太守谢灵运以侍中退居郡中颇轻ダ所为遂构雠隙ダ因灵运横恣百姓惊扰乃表其异志发兵自防露板上言灵运驰至京都诣阙上表帝知其见诬不罪也。不欲使东归以为临川内史加秩中二千石。  

孝武帝时王玄谟为雍州刺史民间讹言玄谟欲反时柳元景当权元景弟僧景为新城太守以元景之势制令南阳顺阳上庸新城诸郡并发兵讨玄谟玄谟令内外晏然以解众惑驰启帝具陈本末帝知其虚驰遣主书吴喜公抚慰之。  

南齐太祖初为齐公时四贵辅政员外郎卞彬谓太祖曰：外间有童谣云：可怜可念尸著服孝子不在日代哭列管鸣死灭族尸著服褚字边衣也。孝除子以日代者谓褚渊也。列管箫也。彬退太祖笑曰：彬自作此。  

武帝永明元年谢超宗既赐死明年超宗门生王永先。又告超宗子才卿死罪二十馀条世祖疑其虚妄以才卿付廷尉辨之不实见原永先於狱尽之。  

梁高祖时刘之亨为湘东王行台丞常督众大致克复军士有功皆录唯之亨为兰钦所讼执政因而已之故封赏不行但复本位而已久之帝读陈汤传恨其立功绝域而为文吏所抵宦者强僧裔曰：外闻论者窃谓刘之亨似之帝感悟乃封为临江子固辞不拜。  

北齐神武为东魏大将军时李密为襄州刺史侯景外叛诱密执之授以官爵景败归朝帝以密从景非本心不之罪也。  

文襄帝为东魏大将军时宋游道为高隆之等所诬是时朝士皆忿谓游道不济而帝闻其与隆之相抗之言谓杨遵彦曰：此真是鲠直大刚恶人遵彦曰：譬之畜狗本取其吠今以数吠杀之恐将来无复吠狗诏付廷尉游道坐除名帝使元景康谓曰：卿蚤逐我向并州不尔他经略杀卿游道从至晋阳以为大行台吏部。  

梁太祖开平中晋州汾西县百姓蔡奉言论本州游奕将李建不法一十二事帝览奏曰：李建职司防察事极重难。若犭旬爱憎便罹刑网则何以委用边吏因命奉言移贯内地。  

○闰位部　器度  

夫所享厚者其量必大所图广者其志必远况据偏方而鼎峙承间邑而鼎分建元改号开国承家故有英异之姿发於经纶之际宏远之度存於听断之间不为疑骇而变常不为喜怒而改色使仇敌不能以计挠臣下不得以智厌服贤豪容畜民众所以能成其基业者其繇是矣。  

蜀先主微时舍篱上有桑树生高五丈馀遥望见童童如小车盖先主与宗中诸小儿於树下戏言吾必当乘此羽葆盖车先主不甚乐读书喜狗马音乐喜怒不形於色好交结豪侠年少争附之既为益州牧时马超来降先主待之厚超尝呼先主字关侯怒请杀之先主曰：人穷来归我卿等怒以呼我字故而杀之何以示於天下也。张飞曰：如是当示之以礼明日大会请超入关张并杖刀立超顾坐席不见关张见其立也。乃大惊遂止不复呼字明日叹曰：我今乃知其所以败为呼人主字几为关张二将所杀自後乃尊事先主。  

吴大帝性度弘朗仁而多断好侠养士始有知名侔於父兄矣。  

南齐太祖少沉深有大量宽严清俭喜怒无色从谏察谋以威严得重（一云：少有大量喜怒不深沉静默尝有四海之心）。  

梁简文帝器宇宽弘未尝见喜愠色。  

陈高祖少ㄈ傥有大志不治生产既长读书多武艺明达果断为当时所推服。  

宣帝少器度弘厚有人君之量。  

北齐神武深沉有大度轻财重士为豪侠所宗。  

文宣帝不好戏弄深沉有大度神武尝试观诸子意识各使治乱丝帝独抽刀斩之曰：乱者须斩神武是之。又各配兵四出而使甲妓伪攻之文襄等怖挠帝乃勒众与彭乐敌乐免胄言情犹擒之以献幼时师事范阳卢景裕默识过人景裕不能测也。神武为东魏相国既薨犹秘凶事众情疑骇帝虽内婴巨痛外。若平常人情颇安及文襄遇害事出仓卒内外震骇帝神色不变指麾部分自。若脔斩群贼而漆其头徐宣言曰：奴反大将军被伤无大苦也。当时内外莫不惊异焉乃赴晋阳亲总庶政务从宽厚有不便者咸蠲损焉。  

孝昭帝聪敏有识度深沉能断不可窥测。  

梁太祖多大略恢弘远度合於霸王之道。  

○闰位部　才艺  

夫以宣尼将圣之资不忘於鄙事姬旦事神之旨自谓於多才挹遗籍之芳风亦先民之懿范矧或弥纶百揆总制万机而能发清衷旁精曲艺虽人君之度岂独在兹然天纵之能盖其馀力传诸汗简有助徽音。  

宋高祖初不能书刘穆之谓曰：但纵笔为大字一字径尺无嫌大既足有所包。且其名亦美高祖从之所书一纸不过六七字。  

文帝善隶书。  

孝武帝雄决爱武长於骑射。  

後废帝凡诸鄙事过目即能钅金银裁衣作帽莫不精绝未尝吹篪执管便韵。  

南齐太祖工草隶书奕棋第二品。  

郁林王好隶书武帝特所锺爱敕皇孙手书不得妄出以贵之。  

梁高祖有文武才六艺备娴棋登逸品阴阳纬候卜筮占决并悉称善。又撰金策三十卷草隶尺牍骑射弓马莫不奇妙。  

元帝於技术无所不该尝不得南信筮之遇剥之艮曰：南信已至今当遣左右李心往看果如所说宾客咸惊其妙凡所占决皆然。  

後梁後主善弓马遣人伏地著帖琮驰马射之十发十中持帖者亦不惧。  

陈高祖涉猎史籍好读兵书明纬候孤虚遁甲之术多武艺明达果断为当时所推服。  

宣帝有勇力善骑射。  

东魏孝静帝能挟石狮子以逾墙射无不中。  

## ●卷一百九十一  

○闰位部　法制  

夫有国家者曷尝不制事典立轨度因时变而建民极者哉！嬴秦之世多所改作洎南北迭王以讫于梁亦复损益前训有所更创斟酌物宜於焉垂法盖以申画一之文著惟行之令一统类而严纪律也。史氏所记咸得而徵焉。  

秦始皇帝二十六年制曰：朕闻太古有号毋谥中古有号死而以行为谥如此则子议父臣议君也。甚无谓朕弗取焉自今已来除谥法朕为始皇帝後世以计数二世三世至千万世传之无穷分天下以为三十六郡郡置守尉监更名民曰：黔首一法度衡石丈尺车同轨书同文。  

三十一年十二月更名腊曰：嘉平（太原真人茅盈内纪曰：始皇三十一年九月庚子盈曾祖父华山之中乘驾龙白日升天先是其邑谣歌曰：神仙得者茅初成驾龙上升入太清时下玄洲戏赤城继世而往在我盈帝。若学之腊嘉平始皇闻谣歌而问其故父老具对此仙人之谣歌劝帝求长生之术，於是始皇欣然乃有寻仙之志因改腊曰：嘉平）。  

吴大帝时令诸居任遭三年之丧皆须交代乃去然多犯者嘉禾六年使群臣议立制胡综以为宜定大辟之科。又使代未至不得告告者抵罪顾雍等同综议从之其後吴令孟仁闻丧辄去陆逊陈其素行减死一等自此遂绝。  

宋高祖永初元年七月壬子诏曰：反叛氵盗三犯补冶士本谓事三犯终无悛革主者顷多并数众事合而为三甚违立制之旨宜更申明。  

八月诏曰：诸处冬使或遣，或不事役宜省今可悉停唯元正大庆不得废耳郡县遣冬使诣州及都督府者亦宜同停。  

闰八月诏曰：主者处按虽多所谘详。若众官命议宜令明审自顷或总称参详於文漫略自今有厝意者皆当指名其人所见不同依旧继启。  

二年三月制限荆州府置将不得过二千人吏不得过一万人州置将不得过五百人吏不得过五千人兵士不在此限。  

孝武帝即位初置殿门及上ト门。  

孝建元年江夏王义恭与骠骑大将军竟陵王诞奏曰：臣闻佾悬有数等级异仪笏有制卑高殊序斯盖上哲之洪模范世之明训而时至弥流物无不敝僭侈繇俗轨度非古晋代东徙旧法沦落侯牧典章稍与事旷名实一差难以卒变章服崇滥多历年所今枢机更造皇风载新耗弊未充百用思约宜备品式之律以定损益之条臣等地居枝昵位参台辅遵正之首请以爵先致贬之端宜从戚始辄因暇日共参愚怀应加省易谨陈九事虽惧匪衷庶竭微款伏愿陛下听览之馀薄垂照纳则上下相安表里和穆矣。诏付外详有司奏曰：车服以庸虞书茂典名器慎假春秋明诫是以上方所制汉有严律诸侯窃服虽亲必罪降於顷世下僭滋极器服装饣希乐舞音容通於王公达於众庶上下无辨民志靡一义恭所陈实允礼度九条之格犹有未尽谨共附益凡二十四条听事不得南向坐施帐并藩国官正冬不得跣登国殿及夹侍国师传令及油戟公主王妃传令不得朱服不得重冈鄣扇不得雉尾剑不得鹿卢形槊毛不得孔雀白氅夹毂队不得绛袄平乘诞马不得过二匹胡伎不得采衣舞伎正冬著衣不得装面冬会不得铎舞丕半舞长乔透狭舒剑博山缘大ㄅ升五按自非正冬会奏舞曲不得舞诸妃主不得著绲带信幡非台省官悉用绛郡县内史相及封内官长於其封君既非在三罢官则不复追敬不合称臣宜从下官而已诸镇常行车前後不得过六队白直夹毂不在其限刀不得过银铜为饣希诸王女封县主诸王子孙袭封之王妃及封侯者夫人行并不得卤簿诸王子继体为王者婚丧吉凶悉依诸国公侯之礼不得同皇弟皇子车非轺车不得油幢平乘舫皆下两头作露平形不得拟象龙舟悉不得朱油帐钅不得作五花及监┺形诏可。  

二年制中丞与尚书令分道虽丞郎下朝相值亦得断之馀内外众官皆授停驻。  

大明元年三月制大臣加班剑者不得入宫城门。  

二年十二月诸王及妃主庶姓位从公者丧事听设凶门馀悉。  

六年九月制沙门致敬人主。  

七年四月诏曰：自非临军战阵一不得专杀其罪甚重辟者皆如旧先上须报有司严加听察犯者以杀人罪论。  

五月诏曰：自今刺史守宰动民兴军皆须手诏施行唯边隅外警及奸[C260]内发变起仓卒者不从此例。  

长沙王道怜孙祗大明中为中书郎太宰江夏王义恭领中书监服亲不得相临表求解职世祖诏曰：昔二王两谢俱至崇礼自今三台五省悉同此例。  

沈统大明中为著作佐郎先是五省官所给僮不得杂役太祖世坐以免官者前後数百人统役轻过差有司奏免世祖诏曰：自顷僮多不祗给主可量听行杖得行杖自此始也。  

明帝泰始元年诏诸将吏二千石以下遭三年丧听居终宁庶人复除徭役。  

三年制太子乘象辂。  

六年制太子元正朝贺服衮冕九章衣。  

南齐武帝永明七年十月诏曰：三季浇浮旧章陵替吉凶奢靡动违矩则或裂锦绣以竞车服之饣希涂金镂石以穷茔域之丽至班白不婚露棺累叶苟相夸罔顾大典可明为条制严勒所在悉使画一如复违犯依事纟斗奏（永明中世祖以婚礼奢僭敕诸王纳妃上御史六宫依礼正枣栗脯加以香泽花粉其馀衣物皆停唯公主降嫔则止遗舅姑而已）。  

明帝建武元年十一月革永明之制依晋宋旧典太子以师礼敬少傅。  

梁武帝天监三年都令使王谨之列自江左以来郊庙祭祀帝已入斋百姓尚哭以为乖礼何佟之等奏按礼国门在皋门外今之篱门是也。今古殊制。若禁凶服不得入篱门为太远宜以六门为断诏曰：六门之内士庶甚多四时蒸尝俱断其哭。若有死者棺器须来既许其大而不许其细也。致齐日去庙二百步断哭。  

北齐文宣帝受禅诏曰：顷者风俗流宕浮竞日滋家有吉凶务求殊异婚姻葬丧之费车服饮食之华动竭岁资以营日富。又奴仆带金银婢妾衣罗绮始以创出为奇後以过前为丽上下贵贱无复等差今运属惟新思蠲往弊反朴还淳纳民轨物可量事具立条式使俭而获中。  

梁太祖开平元年四月诏在京百司及诸军州县印一例铸换其篆文则各如旧。  

八月诏曰：朝廷之仪封册为重用报勋烈以降隆荣固合亲临式光典礼彝章久缺自我复行今後每封册大臣宜令有司备临轩之礼称朕意焉。  

九月敕以近年文武官诸道奉使皆於所在分外停住逾年涉岁未闻归阙非唯劳费州郡抑。且侮慢国经臣节既亏宪章安在自今後两浙福建广州南安邕容等道使到发许任一月湖南洪鄂黔桂许任二十日荆襄同雍镇定青沧许任十日其馀侧近不过三五日凡来往道路据远近里数日行两驿如遇疾患及江河阻隔委所在长吏具事由奏闻如或有违当行朝典命御史点检纠察以儆慢官。  

二年七月帝曰：车服以庸古之制也。贵贱无别罪莫大焉应内外将相许以银饣希鞍勒其刺史都将内诸司使以降祗许用铜冀定尊卑永为条制仍令执法官纠察之。  

八月两浙钱Α奏请重铸换诸州新印。  

三年七月敕大内皇墙使诸门素来未得严谨将令整肃须示条章宜令控鹤指挥应於诸门各添差控鹤官两人守帖把门其诸司使并诸司诸色人并勒於左右银台门外下马不得将领行官一人辄入门里其逐日诸道奉进客省使於千秋门外排当讠亢勒控鹤官舁抬至内门前准例令黄门殿直以下舁进辄不得令诸色一人到千秋门内其章善门仍令长官关锁不用逐日开闭是日。又敕皇墙大内本尚深严宫禁诸门岂宜轻易未当条制交下因循苟出入之无常。且公私之不便须加钤辖用戒门闾宜令宣徽院使等切准此处分。  

八月敕建国之初用兵之罢诸道章表皆系军机不欲滞留用防缓急其诸道所有军事申奏宜令至右银台门委客省画时引进诸道公事即依前四方馆准例收接。  

十月敕司门过所先是司门郎中员外郎出给今以寇盗未平恐漏奸诈令宰臣赵光逢专判凡诸给过所先具状经中书点检判下即本判郎官据状出给四年正月敕公事难於稽会居处悉皆遥远其逐日当直中书舍人及吏部司封知印郎官少府监及篆印文兼书写告身人吏等并宜轮次於中书侧近宿止四月帝过朝邑见镇将位在县令上问左右或对曰：宿官秩高帝曰：令长字人也。镇使捕盗耳。且镇将多是邑民柰何得居民父母上是无礼也。至是敕天下镇使官秩无高卑位在邑令下。  

九月敕魏博管内刺史比来州务并委督邮遂使曹官擅其威权州牧同於闲冗俾循通制宜塞异端并宜依河南诸州例刺史得以专达（议者曰：唐朝宪宗时乌重裔为沧州节度使尝称河六十年能抗拒朝命者以夺刺史格与县令职而自作威福。且。若二千石各得其柄。又有镇兵虽安史奸，岂能据一墉而叛哉！遂奏以所管德棣景三州各还刺史职分州兵卒隶收管是後虽幽镇魏三州以河北旧风自相更袭在沧州一道独禀命受代自重裔制置使然也。则梁氏之更张正合其事矣。）。  

十一月乙巳诏曰：关防者所以讥异服察异言也。况天下未息兵民多奸改形易衣觇我戎事比者有谍皆以诈败而未尝罪所过地叛将逃卒窃其妻孥而影附使者亦未尝诘其所经今海内未同而缓法弛禁非所以息奸诈止奔已也。应在京诸司不得擅给公验如有出外须执凭繇者其司门过所先须经中书门下点检宜委宰臣赵光逢专判出给俾繇显重冀绝奸源仍下两京河阳及六军诸卫御史台各加钤辖公私行李复不得带挟家口向西其襄邓延等道并同处分。  

五年二月诏左右金吾大将。  

军待制官各奏事乾化元年五月诏左右银台门朝参诸司使库使已下不得带从人出入亲王许一二人执条版手简馀悉止门外阑入者抵律阍守不禁与所犯同先时门通内无门籍。且多勋戚车骑众者尤不敢呵察至是有一客星凌犯上言者遂令止格。  

末帝龙德元年春正月癸巳诏诸道入奏判官宜令御史台点检各从正衙退後便於中书门下公参辞谢如有违越具名衔闻奏应面赐章服仍令各门使取本官状申中书门下受敕後方可给入新衔。  

○闰位部　政令  

汉高帝伐秦继周以火承木说者谓秦为闰位而蜀吴宋齐暨乎！朱梁厥义均矣。其立政其施令出於君而被於民者或一时之宜或为子孙之法载於方策亦有可观然而史迁纪秦陈寿志吴蜀其事多略宋齐而下乃章章焉古人有言非知之艰行之惟艰。若郁林东昏之时虽有政令顾其治何如哉！。  

秦始皇十六年九月初令男子书年。  

三十三年初县禁不得祠。  

蜀後主建兴二年春闭关息民。  

吴大帝黄武五年春令曰：军兴日久民离农畔父子夫妇不能相┰孤甚悯之今北虏缩窜方外无事其下州郡有以宽息。  

嘉禾三年正月诏兵久不辍民困於役岁，或不登其宽诸逋勿复督课。  

太元元年十二月诏省徭役减征赋除民所患苦宋高祖永初元年六月即位诏曰：夫铭功纪劳有国之要典慎终追旧在心之所隆自大业创基十有七载世路戎车岁动自东徂西靡有宁日实赖将帅竭心文武尽效宁内拓外迄用有成威灵远著寇逆消荡遂当揖让之礼猥享天人之祚念功检劳无忘鉴寐凡厥诚勤宜同国庆其酬赏复除之科以时论举战亡之身厚加赙赠。  

七月丁亥诏原放劫贼馀口没在台府者诸徙家并听还本土。又运船不复下诸郡输出悉委都水别量台府所须皆别遣主帅与民和市即时裨直不复更责租民求办。又停废虏车牛不得以官威假借。又以市税繁苦优量减降从征关雒殒身战场幽没不反者赡赐其家。  

二年正月丙寅诏断金银涂己卯禁丧事用铜钉。  

四月己卯朔诏曰：氵祠惑民费财前典所绝可并下在所除诸房庙其先贤及以勋德立祠不此例。  

文帝元嘉四年三月壬寅禁断夏至日五丝命缕之属富阳令诸葛阐之之议也。  

八年三月戊申诏曰：顷军役殷兴国用增广资储不给百度尚繁宜存简约以应事实内外可通共详思务令节俭。  

十七年十一月诏曰：州郡估税所在市调多有烦刻山泽之利犹或禁断役召之品遂及稚弱诸如此比伤治害民自今咸依法令务尽优免如有不便即依事别言不得苟趣一时以乖隐┰之旨主者明加宣下称朕意焉。  

孝武帝以元嘉三十年四月即位七月辛酉诏曰：百姓劳弊徭赋尚繁言念守文宜崇约损凡用非军国宜悉停功可省细作并尚方雕文靡巧金银涂饣希事不关实严为之禁供御服膳减除游侈水陆捕采各顺时月官私交市务令优众其江海田池公家规固者详所开弛贵戚竞利悉皆禁绝。  

孝建元年正月戊申诏曰：首食尚农经邦本务贡士察行宁朝常道内难甫康正训未洽衣食有仍耗之弊选造无观国之美昔卫文勤民高宗恭默卒能收贤穴大殷季年朕每侧席疚怀无忘鉴寐凡诸守莅亲民之官可详申旧条勤尽地利力田善畜者所在具以名闻褒甄之科精为其格四方孝秀非才勿举献允值即就铨擢。若止无可采犹赐除署。若有不堪酬奉虚窃荣荐遣还田里加以禁锢尚书百官之元本庶绩之枢机丞郎列曹局司有在自顷事无巨细悉归令仆非所谓众材成构群能济业者也。可更明体制咸责厥成纠勤惰严施赏罚。  

大明二年闰十二月庚子诏曰：夫山处居不以鱼鳖为礼顷岁多虞军调繁切违方设赋本济一时而主者玩习遂为常典屯瑶琨任土作贡积羽群轻终致深弊永言弘革无替朕心凡寰卫贡职山渊采捕皆当详辨产殖考顺岁时勿使牵课虚悬暌忤气序庶简约之风有孚於品性惠敏之训无漏於幽仄。  

七年五月丙子诏曰：自今刺史守宰动民兴军皆须手诏施行唯边隅外警及奸[C260]内发变起仓卒者不从此例。  

七月丙申诏曰：江海田池与民共利历岁未久浸以弛替名山大川往往占锢有司严加检纠重明旧制。  

八年正月甲戌诏曰：东境去岁不稔宜广商货远近贩鬻米者可停道中杂税其以仗自防悉勿禁前废帝以大明八年闰五月即位六月辛未诏曰：朕以眇身夙绍洪业敬御天威钦对灵命仰遵凝绪日鉴前图实可以拱默守成贻风长世而宝位告始万改属惟德弗明昧於大道思宣睿范弘兹简恤可具询执事详访民隐凡典令密文繁而伤治关市僦税事施一时而奸吏舞文妄兴威福加以气纬殊方偏颇滋甚宜其宽徭轻宪以救民切御府诸署事不须广雕文篆刻无施於今悉宜并省以酬民愿蕃王贸货一皆禁断外便具条以闻。  

明帝泰始三年八月丁酉诏曰：古者衡虞置制彖夭不收川泽产育登器充御所以繁阜民财养遂生德顷商贩逐末竞早争新折未实之果收豪家之利笼非膳之翼为戏童之资岂所以还风尚本损华务实宜修道布仁以革斯蠹自今鳞介羽毛肴核众品非时月可采器味所须可一皆禁断严为科制。  

六年十二月癸巳以边难未息制父母舀异域悉使婚宦。  

南齐太祖建元元年四月诏曰：自庐井毁制农桑易业盐铁妨民货鬻伤治历代成俗流蠹岁滋思拯遗弊革末反本使公不专利氓无失业二宫诸王悉不得营立屯邸封略山湖太官池宜停税入。  

五月辛未诏曰：设募取将悬赏购士盖出权宜非曰：常制顷世道艰险浸以成俗。且长逋逸开罪山湖是为黥刑不辱亡窜无咎自今以後可断众募。  

武帝永明七年二月诏曰：春颁秋敛万邦所以惟怀柔远能迩兆民所以允殖郑浑宰邑因姓立名王剖符户口殷盛今产子不育虽炳常禁比闻所在犹或有之诚复礼以贫杀抑亦情繇俗澹宜节以严威敦以惠泽主者寻旧制详蠲冤之宜务存优厚。  

二年四月诏曰：婚礼下达人伦攸治周官有媒氏之职国风兴及时之咏四爵内陈义不期侈三鼎外列事岂存奢晚俗浮丽历兹永久每思惩革而民未知禁乃闻同牢之费华泰尤甚膳羞方丈有过王侯富者扇其骄风贫者耻躬不逮，或以供帐未具动致推迁年不再来盛时忽往宜为节文颁之士庶并可拟则公朝方累供设合卺之礼无亏宁俭之仪斯在如故有违绳之以法。  

武帝永明七年诏曰：春颁秋剑万邦所以惟怀柔远能迩兆民所以允殖郑学宰邑因姓立名王部符户口殷盛今产子不育虽炳尝禁比闻所在犹或有之诚复礼以贫杀抑亦情繇俗澹宜节以岩威敦以惠泽主者寻旧制详蠲┰之宜务存优┰。  

永明中敕亲近不得辄有申荐人士免官寒人鞭一百。  

郁林王隆昌元年正月辛亥诏询访狱市博听谣俗伤风损化各以条闻主者详为条格。  

海陵王即位诏曰：周设媒官趣及时之制汉务轻徭在休息之典所以布德弘教宽俗阜民朕君制八志敷九惠而习俗之风为弊未改静言多愠无忘婚嫁宜严更申明必使禽币以时В梅息怨正厨诸役旧出州郡徵吏民以应其数公获二旬私累数朔。又广陵年常参出千人以助淮戍劳扰为烦抑亦苞苴是育今并可长停别量所出诸使材长路都防城直县为剧尤深亦宜禁断。  

延兴元年八月乙卯申明织成金薄采花锦绣履之禁。  

明帝建武元年诏曰：守职之吏多违旧典存私害公实兴民蠹今商旅税石头後渚及夫卤借倩一皆停息所在凡厥公宜可即符断主曹详为其制宪司明加听察。  

十月诏曰：自今雕文篆刻岁时光新可悉停省。  

十一月诏曰：邑宰禄薄俸微不足代耕虽任土常贡亦为劳费自今悉断。  

东昏侯初即位诏辨括选序访搜贫屈。  

永元元年诏研策秀孝考课百司。  

梁高祖初为南齐大司马录尚书事下令曰：永元之季乾维落纽政实多门有殊卫文之世权移下事等曹公之时遂使阉尹有翁媪之称高安有法尧之旨鬻狱贩官锢山护泽开塞之机养成小鬼直道正义拥抑弥年怀怨抱理莫知谁诉奸吏因之笔削自巳岂直贾生流涕许伯哭泣而已哉！今理运惟新政刑得所矫革流弊实在兹日可通检尚书众曹东昏时诸诤讼失理及主者淹停不时施行者精加讯辨依事议奏。  

天监元年诏曰：成务弘风肃厉内外实繇设官分职互相惩纠而顷者拘常准以见失方奏多容违惰莫肯执咎宪纲日弛渐以为俗令端右可以风闻奏依元熙旧制。  

四年正月丙午省凤皇衔书伎。  

六年正月己卯诏曰：夫有天下者义非为己凶荒疾厉兵革水火有一於斯责归元首今祝史请不善以朕身当之永使灾害不及万姓俾兹下民长蒙宁息不得为朕祈福以增其过时班远迩咸令遵奉。  

九年五月己亥诏曰：朕远听思治无忘日昃而百司群务其途不一随时用各有攸宜。若非总会众言无以备兹亲览自今台阁省府州县镇戍应有职僚之所时共集议各陈损益具以奏闻。  

十五年正月己巳诏曰：观时设教王政所先兼而利之实惟务本移风致治咸繇此作顷因革之令随事必下而张弛之要未臻厥宜民瘼犹繁廉平尚寡所以伫旒纟广而载怀朝玉帛而兴叹可申下四方政有不便於民者所在具条以闻守宰。若清洁可称或侵渔为蠹分别奏上将行黜陟长吏劝课躬履是防勿有不修致妨农事关市之赋或有未允外时曳量优减旧格。  

十七年正月丁巳朔诏曰：夫乐所自生含识之常性厚下安宅驭世之通规矜恤庶民无忘待旦亟弘生聚之略每布宽恤之恩而编户未滋迁徙尚有轻去故乡岂其本志资业殆阙自返莫繇巢南之心亦何能弭今开元发岁品物惟新思俾黔黎各安旧所使居无旷土邑靡游民鸡犬相闻桑柘交畛凡天下之民有流移他境在天监十七年正月一日以前可开恩半岁悉听还本蠲课三年其流过远者量加程日。若有不乐还者即使著籍为民准旧课输。若流移之後本乡无复居宅者村司三老及於亲属即为诣县占请村内官地官宅令相容受使恋本者还有所凡坐市埭诸职割盗褰减应被籍者其田宅车牛是民生之具不得悉以没入皆优量分留使得自止其商贾富室不得顿相兼并遁叛之身罪无轻重并许首出还复民伍。若有拘限自还本役为之条格咸使知闻。  

普通三年五月诏四方民所疾苦咸即以闻。  

大同五年三月己未诏曰：朕四聪既阙五职多蔽或可外牒或致纰缪凡有政事不便于民者州皆时言勿得欺隐使有怨讼当境任失而今而後以为永准。  

六年八月辛未诏曰：经国有体必询诸朝所以尚书置令仆丞郎旦旦上朝以议时事前共筹怀然後奏闻顷者不尔每有疑事倚求决古人有云：主非尧舜何得发言便是故放勋之圣犹咨四岳重华之亦待多士岂朕寡薄所能独断自今尚书中有疑事前于朝堂参议然後启闻不得习常其军机要切前须诏审自依旧典。  

七年十二月壬寅诏曰：古人云：一物失所如纳诸隍未是切言也。朕寒心消志为日久矣。每当食投箸方眠撤枕独坐怀忧愤慨申旦非为一人万姓故耳州牧多非良才守宰虎而傅翼杨阜以是忧愤贾谊所以流涕至於间谋求取万端或供厨帐或供厩库或遣使命或待宾客皆无自费取给於民。又复多遣游军称为防遏奸盗不止暴掠繁多或求供设或责脚步。又行劫纵更相枉逼良人命尽富室财殚此为怨酷非止一事亦频敕禁断犹自未已有司明加听采随事举奏。又复公私傅屯邸治爰至僧尼当其地界止应依限守视乃至广加封固越界分断水陆采捕及以樵苏遂致细民措手无所自今有越界禁断者禁断之身以军法从事。若是公家创内止不得辄自立屯与公竞作以收私利至百姓樵采以供烟断者悉不得禁及以采捕亦勿呵问。若不遵承皆以死罪结正。  

十一年三月庚辰诏曰：皇王在昔泽风未远故端居玄扈拱默廊大道既沦浇波斯逝动竞日滋情伪弥作朕负君临百年将半宵漏未分躬劳政事白日西浮不遑饭退居犹被布素含咀匪过藜藿宁以万乘为贵四海为富惟欲亿兆康宁下民安虽复三思行事而百虑多失凡远近分置内外条流四方所立屯传邸治市埭桁度津税田园新旧守宰游军戍逻有不便民者尚书州郡各速条上当随言除省以舒民患。  

太清元年八月乙丑王师北伐以南豫州刺史萧渊明为大都督诏曰：今汝南新复嵩颍载清瞻言遗黎有劳鉴寐宜覃宽惠与之更始缘边初附诸州部内百姓先有负罪流亡逃叛入北一皆旷荡不问往愆并不得挟以私雠而相报复。若有犯者三加裁问元帝承圣元年四月既平侯景下令曰：军容不入国国容不入军虽子产献捷戎服从事亚夫不拜义止将兵今匈鬼歼夷逆徒殄溃九有既截四海安汉官威仪方陈盛礼卫多君子寄是瞻式便可解严以时宣敕。  

敬帝太平元年九月诏曰：饥寒流移勒归本土。  

陈文帝天嘉元年诏曰：樽土鼓诚则难追画卵雕薪或可删革梁氏末世奢丽已甚刍豢厌於胥史歌锺列於管库土木被朱丹之采车马饣希金玉之珍逐欲浇流迁讹遂远朕自诸生颇为内足而家敦退素室靡浮华观览时俗尝所扼腕今妄假时乘临驭区极属当沦季思闻治道菲食卑宫自安俭陋俾兹薄俗获反淳风雕镂淫饣希非兵器及国容所须金银珠玉衣服杂玩悉皆禁断。  

六年诏曰：梁室多故祸乱相寻兵甲纷纷十年不解不逞之徒虐流生气无赖之属暴及徂魂江左肇基王者攸宅金行水位之主木运火德之君时更四代岁逾二百。若有经纶王业缙绅民望忠臣孝子何世无之而零落山丘变移陵谷咸皆剪伐莫不侵残玉杯得於民间漆简传於世载无复五株之树罕见千年之表自天祚光启恭惟揖让爰暨朕躬聿修祖武虽复旌旗服色犹行杞宋之邦车驾巡游眇瞻河雒之路故乔山之祀藻弗亏骊山之坟松柏常守唯戚藩旧垄士子故茔掩堇未周樵牧犹众或亲属流隶负土无期子孙宜灭手植何寄汉高祖留连於无忌宋祖惆怅於子房丘墓生哀性灵共恻者也。朕所以兴言永日思慰幽泉继前王侯自古忠烈坟蒙被发绝後者可检行修治墓中树木勿得樵采庶幽显咸畅称朕意焉。  

宣帝太建四年八月戊寅诏曰：国之大事受赈与戎师出以律禀策於庙所以安九有克成七德自顷扫涤群秽廓清诸夏乃貔貅之戮力亦帷帐之运筹虽左衽已戡干戈载戢呼韩来谒亭鄣无惊但不教民战是谓弃之仁必有勇无忘武备溪之传韬诀城之授神符文叔悬制戎规孟德颇言兵略朕既惭暗昧良皆披览兼昔经督戎备尝行陈齐以七步肃之三鼓自得胸襟指掌可述并令条制凡十三科宜即班宣以为永准（臣钦。若等按毛喜传喜宣帝初为黄门侍郎帝将议北伐敕喜撰军凡十三条诏颁行天下）。  

十一年五月乙巳诏曰：昔轩辕命于风后力牧放勋咨尔稷契朱虎冕旒垂拱化致隆平爰逮汉列五曹周分六职设官理务各有攸司亦几刑措十世弥永并赖群才用康庶绩朕日昃劬劳思弘治要而机事尚拥政道未凝夕惕于怀罔知攸济方欲仗兹舟楫委成股肱徵名责实取宁多士自今应尚书曹府寺内省监司文案悉付局曳议分判其军国兴造徵发选序三狱等事先须详计然後启闻凡诸班次务令清约法守制较。若画一不得前後乖舛自相矛致有枉滞纡意亻舞文纠听所知靡有攸赦。  

十二月己巳诏曰：昔尧舜在上茅屋土皆禹汤为君藜杖韦带至如甲帐珠珞华榱璧未能雍熙徒闻侈欲朕企仰前圣思求讼平政道多违浇风靡至今贵里豪家金铺玉舄贫居陋巷彘食牛衣称物平施何其辽远烽息役舆赋兼劳文吏奸贪妄动科格重以旗亭关市税敛繁多不广都内之钱非供水衡之费逼遏商贾营谋私蓄静怀众弊宜事改张弗弘王道安拯民蠹今可宣勒主衣尚方诸堂署等自非军国资须不得缮造众物後宫僚列。若有淳长掖廷启奏即皆量遣太子秘戏非会礼经乐府倡优不合雅正并可删改市估津税军令国章更须详定唯务平允别观离宫郊阙野外非常飨宴勿复修治并敕内外文武车马宅舍皆循俭约勿尚奢华违我严规抑有刑宪所繇具为条格标榜宣示喻朕心焉。  

後主以太建十四年嗣位四月庚子诏曰：朕临御区宇抚育黔黎方欲康济浇薄蠲省繁费奢僭乖衷实宜防断纟圭缕金银薄及庶物化生土木人采花之属及布帛幅尺短狭轻疏者并伤财废业尤成蠹患。又僧尼道士挟邪左道不依经律民间沮祀ビ书诸珍怪事详为条制并皆禁绝。  

癸卯。又诏曰：中岁克定淮泗爰涉青徐彼土酋豪并归款罄诚分遣亲戚以为质任今旧土沦舀复成异域南北阻远未得会同念其分乖殊有爱恋夷狄吾民斯事一也。何独讥禁使彼离析外不即简任子馆及东馆并带保任在外者并赐衣粮颁之酒食遂其乡路所之阻远便发遣船仗卫送必令安达。若已预仕官及别有事义不欲去者亦随其意。  

东魏孝静天平元年十月自雒迁都于邺十二月诏曰：内外解严百司悉依旧章从容雅服不得以衫从事。  

北齐文宣帝天保元年六月诏曰：自今以後诸有文启论事并陈要密有司悉为奏闻。  

武成帝太宁元年诏曰：王者所用唯在赏罚赏贵理罚在得情然理容进退事涉疑似盟府司勋或有开塞之路三尺律令未穷画一之道思文王之官人念宣尼之止讼刑赏之宜思获其所自今诸应赏罚皆赏疑从重罚疑从轻。  

後主天统四年十二月诏细作之务及所在百工悉罢之。  

梁太祖开平元年六月癸亥诏以前朝官僚谴逐南荒积年未经昭雪其间有怀抱材器为时所嫉者深负冤抑仍令录其名姓尽复官资兼告谕诸道令津致赴阙如已亡殁并许归葬以明恩荡。  

十二月棣州蒲台县百姓王知严妹以乱离并失怙恃因举哀追感自截两指以祭父母帝以遗不合毁伤言念村闾何知礼教自今後所在郡县如有截指割股不用奏闻（是年诸道多奏军人百姓割股青齐河朔尤多帝曰：此因心亦足为孝但苟免徭役自残肌肤欲以庇身何能疗疾并宜止绝）。  

二年诏禁戢诸军节级兵士及供奉官受旨殿直以下各修礼敬。  

三年正月幸西京敕近年以风俗未泰兵革。且繁正月燃灯废停已久今属创开鸿业初建雒都方在上春务达阳气宜以正月十四十五十六日夜开坊市门一任公私燃灯祈福。  

八月敕所在长吏放杂差役两税外不得妄有科配自今後州县府镇凡使命经过。若不执敕文券并不得妄差人驴及取索一物已上。又今岁秋田皆期大稔仰所在切加条流本分纳税及加耗外勿令更有科索切戒所繇人更不得於乡村乞扰人。  

九月制内外使臣复命未见便归私第者朝廷命使臣下奉行唯于辞见之仪合守敬恭之道近者凡差出使往复皆越常规或已辞而尚在本家或未见而先归私第但从已便莫禀王程在礼敬而殊乖置典章而私举宜令御史台别具条流事件具黜罚等奏闻。  

是月河中奏准宣诏使有铜牌者所至即易骑以遣十一月甲午祀南郊戊戌制曰：夫严祀报本神明流泽覃休所以惠黎庶斯盖邦家不易之道皇王自昔之规敢ル大猷兹惟古义粤朕受命于今年何尝不寅畏晨兴焦劳夕惕师唐虞之典上则于乾功挹夏殷之源下涵于民极欲使万方有裕六气无愆然而志有所未孚理有所未达致奸宄作[C260]旱于为灾骄将守边拥牙旗而背义积阴驭气陵玉烛以干和载考休徵式昭至警朕是以仰高俯厚靡惜於责躬履薄临渊冀昭於玄览兢兢忄栗忄栗夙夜匪宁及夫动干戈而必契灵诛陈牺牲而克章善应苟非天垂丕神替殊休则安可致夷凶渠就不战之功变戾气作有年之庆况灵旗北指丧犬羊于乱辙之间飞骑西临下翟。若走丸之易息一隅之烟燧复千里之封疆而。又扫荡左冯讨除岘首故得外戎内夏益知天命之攸归喙息行共识皇基之永固仰怀昭应欲报无阶爰因南至之辰亲展圜丘之礼兹惟大庆必及下民乃弘涣汗之私以锡疲羸之幸所冀渐臻苏息亟致和平噫朕自临御以来岁时尚尔氛昏未殄讨伐犹频甲兵须议於饣鬼粮飞免频劳於编户事非获已虑。若纳隍宜所在长吏倍切抚绥明加勉谕每官中抽差徭役禁猾吏广敛贪求免至流散靡依凋弊不济宜令河南府开封府及诸道观察使切加钤辖刺史县令不得因缘赋敛分外扰人凡关庶狱每尚轻刑只候才罢用军必当便议优给德音节文内有未该者宜令所司类例条件闻奏。  

四年五月甲辰诏曰：奇邪乱正假伪夺真既刑典之不容宜犯违而勿赦应东西两京及诸道州府制造假犀玉真珠腰带璧珥并诸色售用等一切禁断不得辄更造作如公私人家先已有者所在送纳长吏对面毁弃如行敕後有人故违必当极法仍委所在州府差人检察收捕明行处断。  

六月己未朔诏军镇勿起土功。  

九月戊寅颁夺马令先是王师击贼获马皆令上献至是时两京豪族至于贱隶必假犀玉之诈虽有严令亦不能禁止是乃止之盖欲邀其奋击之效也。  

五年正月庚寅制曰：扈氏不恭固难去战鬼方未服尚或劳师其蚁聚馀妖狐鸣鬼类弃天常而拒命据地险以偷生言事讨除将期戡定问罪止诛于元恶挺灾可悯于遗黎每念伤痍良深愧叹应天兵所至之地宜令将帅节级严戒军伍不得焚烧庐舍开发丘垅毁废农桑驱掠士女使其背叛之俗知子吊伐之心。又制曰：戎机方切国用未殷养兵须藉於赋租免粟尚烦于力役所在长吏不得因缘徵发自务贪求苟有故违必行重典立法垂制详刑定科传之无穷守而勿失中书门下所奏新定格式律令已颁下中外各委所在长吏切务遵行尽革烦苛皆除枉滥用副哀矜之旨无违钦恤之言。  

乾化二年正月宣上元夜任诸寺及坊市各点影灯金吾不用禁夜近年以来以都下聚兵太广未尝令坊市点灯故也。  

## ●卷一百九十二  

○闰位部　文学  

夫文以成天下之化学以通圣人之业是故有国者知教所繇兴文足昭也。执之以为要道行之以为大政炳然焕乎！信可观矣。自三国既分六朝更王纯粹攸锺贤明间作乃有耽玩坟史奋扬藻翰或赋咏传于一时或著讠巽流于册府乃至博通异学深究玄理专精靡懈成乎！素业盖江左文物之盛繇乎！上之所好也。其或溺雕虫之巧昧经国之图屑屑然缘情是勤属词以亟君臣相尚浸以成风波流颓靡宕而忘返斯其弊也。东魏北齐颇有章句之学亦并纪焉。  

吴大帝尝谓吕蒙及蒋钦曰：卿今并当涂掌事宜学问以自开益蒙曰：在军中常苦多务恐不容复读书帝曰：孤岂欲卿治经为博士邪但当令涉猎见往事耳卿言多务孰。若孤孤少时历诗书礼记《左传》国语惟不读易至统事以来省三史诸家兵书自以为大有所益如卿二人意性朗悟学必得之宁当不为乎！宜急读孙子《六韬》《左传》国语及三史孔子言终日不食终夜不寝以思无益不如学也。光武当兵马之务手不释卷孟德亦自谓老而好学不自勉勖邪。  

景帝休年十三从中书郎谢慈郎中盛冲受学休锐意於典籍欲毕览百家之言。又好射雉春夏之间尝辰出夜还。  

宋文帝好儒雅博涉经史善隶书。  

孝武帝少机颖神明爽发读书七行俱下才藻甚美。  

前废帝少好读书颇识古事自造世祖诔及杂篇往往有辞采。  

明帝好读书爱文义在藩时撰江左以来文章志。又续卫所注《论语》一卷行於世帝宽仁待物才学之士多蒙引进曳侍文籍应对左右於华林园含芳堂讲《周易》尝自临听。又尝造皇业颂通国风辞天符颂明德颂帝图颂治兵大雅白篇大雅。  

南齐太祖年十三受业於雷次宗治礼及左氏春秋其後关康之尤善左氏春秋帝为领军素好此学送春秋五经康之手自点定并得论礼记十馀条帝甚悦宝爱之在位所著文诏中书侍郎江淹撰次之。又诏东观学士撰史林三十篇魏文帝皇览之流也。  

梁高祖文思钦明能事毕究少而笃学洞达儒玄虽万机多务犹卷不辍手燃烛侧光尝至戊夜造制旨孝经义《周易》讲疏及六十四卦二击文言序卦等义乐社义毛诗春秋问尚书大义中庸讲疏孔子正言《老子》讲疏凡二百馀卷并正先儒之迷开古圣之旨王侯朝臣皆奉表质疑帝皆为解释天监初敕何佟之贺严植之明山宾等覆述制旨并撰吉凶宾军嘉五礼凡一千馀卷帝称制断疑。又造通史躬制替序凡六百卷天性睿敏下笔成章千赋百诗直疏便就皆文质彬彬超迈古今诏诰铭诔箴颂笺奏爰初在田洎登宝历凡诸文集。又百二十卷六艺备娴。又撰金策三十卷草隶尺牍莫不奇妙。  

刘孺为太子中书舍人常侍宴寿光殿诏群臣赋诗时孺与张率并醉未及赋帝取孺手板题戏之曰：张率东南美刘孺雒阳才揽笔便应就何事久迟回。  

简文帝幼而敏睿识悟过人六岁便属文高祖惊其早就弗之信也。乃於御前面试辞采甚美高祖叹曰：此子吾家之东阿读书则十行俱下九流百氏经目必记章篇辞赋操笔立成博综群书善言玄理雅好题诗其序曰：余七岁有诗癖长而不倦然伤於轻艳当时号曰：宫体所著昭明太子传五卷诸王传三十卷礼大义二十卷《老子》义二十卷《庄子》义二十卷长春义记一百卷法宝连璧三百卷文集百卷并传於代太清中侯景谋反合州刺史鄱阳王范司州刺史羊鸦仁并累有启闻而中领军朱异阿谀承旨以景立孤寄命必应不尔朝廷不为之备及寇城门内外文武咸尤之太子制围城赋其末云：彼高冠及厚履并鼎食而乘肥升紫霄之丹地排玉殿之金替扉谋谟之启沃宣政刑之福威四郊以之多垒万邦以之未绥问豺狼其何者访虺蜴之为谁盖以指朱异异因惭愤发病卒先是文士王融谢沈约文章始用四声以为新变至是转拘声韵弥尚丽靡复逾於往时帝初为太子时与湘东王书论之曰：吾辈亦无所游赏止是披阅性既好文时复短咏虽是庸音不能阁笔有惭伎痒更同故态比见京师文体懦钝殊常竞学浮疏争为阐缓玄冬夜思所不得既殊比兴正背风骚。若夫六典三礼所施则有所未闻吟情咏性反拟内则之篇操笔写志更摹酒诰之作迟迟春日翻学归藏湛湛江水遂同大传吾既拙於文不敢轻有掎摭但以当世之作历万古之才人远则扬马曹王近则潘陆颜谢而观其遣辞用心了不相似。若以今文为是则昔人为非昔贤可称则今体宜弃俱为尽格则未之敢许。又时有效谢康乐裴鸿胪文者亦颇有惑焉何者谢客吐言天授出於自然时有不拘是其糟粕裴氏乃是良史之才了无篇什之美是谓学谢则不届其精华但得其冗长师裴则蔑绝其所长唯得其所短谢故巧不可阶裴亦质不宜慕故胸驰臆断之侣好名忘实之类方六驳於仁兽逞克於邯郸入鲍忘臭效尤致祸决羽谢生岂三千之可及伏膺裴氏惧两唐之不传故玉徽金铣反为拙目所嗤巴人下里更合郢中之听阳春高而不和妙声绝而不寻竟不精讨锱铢覆量文质有异巧心终愧妍手是以握瑜怀玉之士瞻郑邦而知退章甫翠履之人望阙乡而叹息诗既。若此笔。又如之徒以烟墨不言受其驱染纸札无情任其摇襞甚矣。哉！文之横流一至於此近如谢沈约之诗任陆亻垂之笔斯实文章之冠冕述作之楷模张士简之赋周斗逸之辨亦成佳手难可复遇文章未坠必有英绝领袖之者非弟而谁每欲论之无可与语吾之子建一共商扌辨兹清浊使如泾渭论兹月旦类彼汝南朱丹既定雌黄有别使夫怀鼠知恧滥竽自耻譬斯袁绍畏见子将同彼盗牛遥羞王烈相思不见我劳如何元帝聪悟俊朗天才英发年五岁高祖问汝读何书对云：能诵曲礼高祖曰：汝试言之即诵上篇左右莫不惊异帝好学博总群书下笔成章出言为论才辨敏速冠绝一时著述词章多行於世所著孝德传三十卷忠臣传三十卷丹阳尹传十卷注《汉书》一百一十五卷《周易》讲数十卷内典博要一百卷连山三十卷洞林三卷玉韬金楼子十卷《老子》讲疏四卷全德志怀旧志江州记贡职图古今同姓名录各一卷筮经十二卷式替三卷文集五十卷性爱书籍既患目多不自执卷置读书左右番次上直昼夜为常略无休已虽睡卷犹不释五人各伺一更常至达晓尝眠熟大鼾左右。又睡读失次第或偷卷度纸帝必惊觉更令追读加以夏楚虽戎略殷凑机务繁多军书羽檄文章诏诰点毫便就殆不游手尝曰：我韬於文士愧於武夫论者以为得言初刘孝绰为廷尉卿坐携妾入官府免官时帝出为荆州与孝绰《书》曰：君屏居多暇差得肆意典坟吟咏性情比复稀数古人不以委约而能不伎痒。且虞卿史迁繇斯而作想ゼ属之兴益当不少雒地纸贵京师彼此一时何其盛也。近在道务微得点翰虽纪行之作颇有怀旧之篇至此以来众诸屑役小生之诋恐取辱於庐江遮道之奸虑兴谋於从事方。且褰帷自厉坐幕不休笔墨之功曾何暇豫至于心乎！爱矣。未尝有歇思乐音清风靡竟譬夫梦想温玉饥得明珠虽愧卞隋犹为好事新有所制想能示之忽等清虑徒虚其情无繇赏悉遣此代怀数路计行迟还芳礼孝绰曰：伏承自辞皇邑爰至荆台未劳刺举。且ゼ高丽近虽预观尺锦而不睹全玉昔临淄词赋悉与杨未殚宝笥顾惭先哲渚宫旧俗朝衣多故李固之荐二贤（杨厚贺纯也。李固为荆州闻厚纯以病免归荐于天子有诏用）徐ギ之奏五郡（徐ギ为荆州奏五郡守有盛污者案罪）威怀之道兼而有之当欲使金石流耻用翰墨垂迹虽乖知二偶达圣心爰有退居素里却投穷类杨伦之不出譬张挚之杜门赵卿穷愁肆言得失汉臣郁志广叙盛衰彼此一时拟非其匹窃以文豹何辜以文为罪繇此而谈。又何容易故韬翰吮墨多历寒暑既阙子幼南山之歌。又微敬通渭水之赋无以自通献笑少酬褒诱。且才乖体物不拟作於玄根事殊宿诺宁贻惧於朱亥顾已反躬载怀累息但瞻言汉广邈。若天涯区区一心分宵九逝殿下降情白屋存问相寻食椹怀音矧伊人矣。  

後梁宣帝幼而好学善属文笃好文义所著文集十五卷华严般。若法华金光明义疏三十六卷遂行於世。  

明帝岿机辨有文学所著文集及孝经《周易》义记及大小乘幽微并行於世。  

陈後主所制文笔卷轴甚多乃别写一本付姚察有疑悉令刊定後。又善作诗及隋兵渡江犹作诗不辍及朝隋文帝东巡登芒山侍饮赋诗。  

东魏孝静帝好文每嘉辰宴会多命群臣赋诗从容沉雅有孝文风。  

北齐废帝为太子时文宣召朝臣文学者及礼学官於宫宴会令以经义相质亲自临听太子手笔措问在坐莫不叹美。  

孝昭帝所览文籍源其指归而不好文采笃志读《汉书》。  

後主幼而念善及长颇学缀文置文林馆引诸文士焉。  

○闰位部　好文  

夫率性异禀雅意好文服勤先圣之道润色偏方之业闻诸国史真可尚也。或加礼上庠广集儒雅或会文华观妙著声诗偃素风於人上流徽猷於域中与夫乐在畋游勤於宴喜量德比义我无惭焉。  

吴後主建衡中薛莹领太子少傅後主追叹莹父综遗文。且命莹继作莹献四言诗三百馀言。  

宋文帝好儒雅命丹阳尹何尚之立玄素学著作郎何承天立史学司徒参军谢元立文学各聚门徒多就业者江左风俗於斯为美後言政化称元嘉焉。  

孝武孝建初檀超坐事徙梁州牧宣威府参军帝闻超有文章敕还直东宫除骠骑参军丘灵鞠为员外郎孝武殷贵妃亡灵鞠献挽歌诗三首云：横广皆ウ霜深高殿寒帝レ句嗟赏。  

明僧僧绍之弟亦好学孝武见文吟诵其名时人以为荣。  

明帝时丘巨源以文学为时所知使参诏诰引在左右。  

南齐武帝时顾欢卒帝诏欢诸子撰欢文义三十卷梁高祖即位引後进文学之士刘苞及从兄孝绰从弟沆吴郡陆亻垂张率并以文藻见知多预宴坐虽仕进有前後其赏赐不殊帝雅好辞赋时献文於南阙者相望其藻丽可观或见赏擢。  

袁峻天监初为鄱阳王恢都曹参军拟扬雄官箴奏之高祖嘉焉赐束帛除员外散骑侍郎直文德学士省奉敕与陆亻垂各制新阙铭。  

张率为秘书丞天监四年三月禊饮光华殿其日河南国献舞马诏率赋之率时。又与到沆周兴嗣同奉诏为赋高祖以率及兴嗣为工。  

周兴嗣善属文高祖革命奏休平赋其文甚美帝嘉之擢直文德寿光省是时帝以三桥旧宅为光宅寺敕兴嗣陆亻垂各制寺碑及成俱奏帝用兴嗣所制者兴嗣为文每奏帝辄称善。  

到洽与从弟沆齐名洽为太子舍人高祖御幸华光殿诏洽及沆萧琛任侍宴赋二十韵诗洽辞为工赐绢二十疋高祖谓曰：诸到可谓才子对曰：臣尝窃议宋得其武梁得其文。  

丘迟字希范高祖时待诏文德殿帝著连珠诏迟与群臣继作者数十人。  

刘孝绰为水部郎中高祖雅好虫篆时因宴幸命沈约任等言志赋诗。  

到沆为太子洗马时文德殿置学士省召高才硕学者待诏其中使校坟史诏沆通籍焉。  

卢柔初为後魏贺扌友胜荆州大行台郎中胜败南奔于梁柔亦从之胜频表梁求归高祖览表嘉其辞彩既知柔所制因遣舍人劳问并遗缣锦。  

元帝时何逊文章与刘孝绰并见重於世世谓之何刘帝著论论之云：诗多而能者沈约少而能者谢何逊。  

陈後主时姚察为吏部尚书後主所制文笔卷轴甚多乃别写一本付察有疑悉令刊定察亦雅心奉上事在无隐後主尝从容谓朝士曰：姚察达学洽闻手笔典裁求之於古犹难辈匹在於今世足为师范。且访对不休听之使人忘倦察每制文笔敕便索本尝曰：我姚察文章非唯玩味无已故是哲匠。  

北齐文宣帝天保八年三台成帝曰：台成须有赋杨先以告魏收收上皇居新殿台赋其文壮丽作者咸不逮焉。  

後主颇好讽咏幼犀时曾读诗赋语人云：终有解作此理否及长亦少留意初因画屏风敕通直郎兰陵萧放及晋陵王孝武录古名贤烈士及近代轻<岂盍>诸诗以充图画帝弥重之後复进齐州录事参军萧悫赵州功曹参军颜之推同入撰犹依霸朝谓之馆客放及之推意欲更广其事。又祖辅政爱重之推。又邓长渐说後主属意斯文三年祖奏立文林馆，於是更召弘文学士谓之待诏文林馆焉（之推後为黄门侍郎与中书侍郎李德林同判文林馆事）。  

○闰位部　颂美  

夫善则称君人臣之道也。颂以扬德有司之职也。自王泽下流诗人攸作莫不述宣盛烈褒赞耿光使休德清英久而弥劭繇是道也。秦氏以降迨于六朝，或以威武旁畅，或以游巡博览或景命之始集或嘉瑞之荐臻繇是群臣文士思扬懿范亦乃将顺德美追踪雅颂俾茂功徽烈清明不冫民淑声馀裕彬蔚可观斯亦风雅之亚也。是皆推爱君之分竭为臣之忠拳拳而不能自已者焉。  

秦始皇二十八年东行郡县上邹峄山（邹鲁县山在其北）立石与鲁诸儒生议刻石颂秦德议封禅望祭山川之事乃遂泰山立石封祠祀（增天之高归功於天天高不可及於泰山上立封禅而祭之冀近神灵也。积土封谓负土於泰山上为坛而祭之）禅梁父（禅阐广土地也。古者圣王封泰山禅云：亭或梁父皆泰下除地为单祭於梁父後改单曰：禅）刻所立石其辞曰：皇帝临位作制明法臣下修饬二十六初并天下罔不宾服亲巡远方黎民登兹泰山周览东极从臣思迹本原事业祗诵功德治道运行诸产得宜皆有法式大义休明垂于後世顺承勿革皇帝躬圣既平天下不懈为治夙兴夜寐建设长吏专隆教诲训经宣达远近毕理咸承圣志贵贱分明男女礼顺慎遵职事昭隔内外（隔一作融）靡不清净施于後嗣化及无穷遵奉遗诏永承重戒，於是乃并渤海以东过黄垂穷成山登之罘立石颂秦德焉而去南登琅邪作琅邪台立石刻颂秦德明德意曰：维二十六年皇帝作始端平法度万物之纪以明人事合同父子圣智仁义显白道理东抚东土以省卒士事已大毕乃临于海皇帝之功勤劳本事上农除末黔首是富普天之下抟心揖志器械一量同书文字日月所照舟车所载皆终其命莫不得意应时动事是维皇帝匡饬异俗陵水经地忧恤黔首朝夕不懈除疑定法咸知所辟方伯分职诸治经易举错必当莫不如画皇帝之明临察四方尊卑贵贱不逾次行奸邪不容皆务贞良细大尽力莫敢怠荒远迩辟隐专务肃庄端直敦忠事业有常皇帝之德存定四极诛乱除害兴利致福节事以时诸产繁殖黔首安宁不用兵革六亲相保终无寇贼欣奉教尽知法式六合之内皇帝之土西涉流沙南尽北户东有东海北过大夏人迹所至无不臣者功盖五帝泽及牛马莫不受德各安其宇维秦王兼有天下立名为皇帝乃抚东土至于琅邪列侯武城侯王离列侯通武侯王贲伦侯建城侯赵亥伦侯昌武侯成伦侯武信侯冯毋择丞相隗状丞相王绾卿李斯卿王戊五大夫杨つ从与议于海上曰：古之帝者地不过千里诸侯各守其封域或朝或否相侵暴乱残伐不止犹刻金石以自为纪古之五帝三王知教不同法度不明假威鬼神以欺远方实不称名故不久长其身未殁诸侯倍叛法令不行今皇帝并一海内以为郡县天下和平昭明宗庙体道行德尊号大成群臣相与诵皇帝功德刻于金石以为表经。  

二十九年始皇东游登之罘刻石其辞曰：维二十九年时在中春阳和方起皇帝东游巡登之罘临照于海从臣嘉观原念休烈追诵本始大圣作治建定法度显著纲纪外教诸侯光施文惠明以义理六国回辟贪利无厌虐杀不已皇帝哀众遂发讨师奋扬武德义诛信行威单旁达莫不宾服烹灭强暴振救黔首周定四极普施明法经纬天下永为仪则大矣。哉！宇县之中承顺圣意群臣诵功请刻于石表垂于常式其东观曰：维二十九年皇帝春游览省远方逮于海隅遂登之罘宇宇宙县赤县昭临朝阳观望广丽从臣咸念原道至明圣法初兴清理疆内外诛暴强武威旁畅振动四极擒灭六王阐并天下害绝息永偃戎兵皇帝明德经理宇内视听不怠作立大义昭设备器咸有章旗职臣遵分各知所行事无嫌疑黔首改化远迩同度临古绝尤常职既定後嗣循业长承圣治群臣嘉德祗诵圣烈请刻之罘。  

三十二年始皇之碣石刻碣石门其辞曰：遂兴师旅诛戮无道为逆灭息武殄暴逆文复无罪庶心咸服惠论功劳赏及牛马恩服土域皇帝奋威德并诸侯初一太平堕坏城郭决通川防夷去险阻地势既定黎庶无繇天下咸抚男乐其畴女修其业事各有序惠彼诸产久并来田莫不安所群臣诵烈请刻此石垂著仪矩。  

三十四年始皇置酒咸阳宫仆射周青臣进颂曰：佗时秦地不过千里赖陛下神灵明圣定平海内放逐蛮夷日月所照莫不宾服以诸侯为郡县人人自安乐无战复一作优久一作分争之患传之万世自上古不及陛下威德始皇悦。  

三十七年始皇上会稽立石刻颂秦德其文曰：皇帝休烈平一宇内德惠修长三十有七年亲巡天下周览远方遂登会稽宣省习俗黔首斋庄群臣诵功本原事迹追首高明秦圣临国详定刑名显陈旧章初平法式审别职任以立典常六王专倍贪戾忄敖猛率众自强暴虐恣行负力而骄数动甲兵阴通间使以合衡纵行为辟方内饰诈谋外来侵边遂起祸殃义威诛之殄熄暴悖乱贼灭亡圣德广密六合之中被泽无疆皇帝并宇兼听万事远近毕清运理群物考验事实各载其名贵贱并通善否陈前靡有隐情饣希省宣义（省一作非）有子而嫁倍死不贞防隔内外禁止氵男女洁诚夫为寄杀之罪男秉义程妻为逃嫁子不得母咸化廉清大治濯俗天下承风蒙被休经皆遵度轨和安敦勉莫不顺令黔首修洁人乐同则嘉保太平後敬奉法常治无极舆舟不倾从臣诵烈请刻此石光垂休铭。  

吴大帝黄武八年夏黄龙见遂称尊号因瑞改元。又作黄龙牙在中军胡综作赋上焉。  

宋文帝元嘉十八年八月庚午会稽山阴商世宝获白鸠眼足并赤扬州刺史始兴王以献太子率更令何承天上。表曰：谨考寻先典稽之前志王德所覃物以应显是以玄扈之凤昭帝轩之鸿烈丰阝宫之雀徵姬文之徽祚伏惟陛下重光嗣服永言祖武洽惠和於地给烛皇明於天区故能九服混心万邦含爱员神降祥方祗荐裕休徵杂沓景瑞毕臻去七月上旬时在昧旦黄辉洞照宇宙开朗徽风协律甘液洒津虽朱晃瑰玮於运衡荣光图灵於河纪蔑以尚兹臣不量卑懵窃慕击壤有作相杵成讴近。又预白鸠之观目玩奇伟心欢盛烈谨献颂一篇野思古拙意极庸陋不足发挥清英敷赞幽旨瞻前顾後亦各其志谨冒以闻其白鸠颂曰：三极协清五灵会性理感宜符道实玄圣於赫有皇先天配命朝景升躔八维同英休祥辐凑荣光载庆星辰昭烂日月光华陶山练泽是生柔嘉回龙表粹离穗合柯翻翩者鸠亦交其晖理翮台岭杨鲜帝畿匪仁莫集匪德莫归慕从仪凤栖阁<广阴>闱蒸哉！明后昧旦乾乾惟德之崇其峻如山惟泽之瞻其润如渊礼乐四达颂声遐宣穷纳贡九译言伊昔唐萌爱逢庆祚余生既辰而年之暮提心命耋式歌王度晨永风夕氵敕甘露思乐灵台不遐有固。  

二十四年七月嘉禾旅生华林园及景阳山园丞梅道念以闻太尉江夏王义恭上。表曰：臣闻天高听卑上帝之功天。且弗违圣王之故能影响二仪甄陶万有鉴观今古采验图纬未有道阙化亏而祯物著明者也。自皇运受终辰曜交和是以卉木表灵山渊效宝伏惟陛下体乾统极休符袭建。若乃凤仪西郊龙见东邑海酋献改缁之羽河祗开俟清之源三代象德不能过也。有幽必阐无远弗<尸田>重译岁至符瑞月臻前者躬藉南亩嘉乃植神明之应在斯允盛四海既穆五民乐业思述汾阳经始灵囿兰林甫树嘉露频流版筑初就祥穗如积太平之符，於是乎！在臣以寡立承乏槐铉沐浴芳津预睹宜庆不胜舞之情谨上嘉禾甘露颂一篇不足称扬美烈追用悚汗其颂曰：二象攸分三灵乐主齐应合从在今犹古天道无亲唯仁斯辅皇功帝绩理冠区宇四民均极我后体兹惟机惟神敬昭文思九族既睦万邦允德以位叙道致雍熙於穆不已显允东储王知夙岳茂渊虚因心则哲令问弘敷继徽下武俪景宸居轩制合宫汉兴未央矧伊圣朝九有已康率由旧典思烛前王乃造凌霄遂作景阳有蔼景阳天渊之清暑爽立堂时起动物斯生植类斯止极望江波遍对岳峙化德惟达休瑞惟懋诞降嘉种呈祥初构甘露春凝祯穗秋秀含滋匪烈嗣岁仍富昔在放勋历荚数朝降及重华何扇清庖铄矣。皇庆比物竞昭伦攸典被此风谣咨臣六蔽任兼两司既恧仲衮。又惭郑缁岂忘衡泌乐道明时敢述休祉愧阙令辞。又中领军吉阳县侯沈演之奏上嘉禾颂曰：焕炳祯图昭晰瑞典运倾方时亨始显绨状既章鸟文斯辨於皇圣辟承物既远明两辰丽昌辉天衍理妙位崇事神业盛渊渥德泽虚寂道政协化安心调乐移性玉衡徙体瑶光德正巨星垂采景德立庆极仁所被罔幽不攘至和所感靡贶弗彰凤明丹穴鹦起西湘白鹿逾海素鸟越江结响穷阴仪刑锺阳治人奉天乃勤乃格黛米ㄈ载高廪已积嘉禾重甘露流液擢秀辰畦扬颖角泽离穗合毫荣区荫斥盈箱徵殷贯桑表周今我大宋灵贶缪绸帝终谦绎思扬休躬荐宗庙温恭率由降福以诚孝享羞颂祉推功登徽诏恩覃隐赋赏延荒徼河顺氵兼夷山华岳曜憬琮赆兼泽委效日表地外改服请教茂对咸时绥万屡丰厌厌归素秩秩大同上藏诸用下知化工式我王度俯歌南风鸿名称首永保无穷。  

九月白鸠。又见中领军沈演之上。表曰：臣闻贞裕之美介於盛王休瑞之臻罔违哲后故鸣凤表垂衣之化翔鹪徵解网之仁陛下道德嗣基圣明缵世教清鸟纪治昌官礼渐同川泽浃朱徼天嘉明懿民乐薰风星辰以之炳焕日月以之光华神图祗纬盈观序白质黑章充刃灵囿应感之符毕臻而因心之祥未属以素鸠自远<毛先>翰归飞姿性娴淑羽貌鲜丽既闻之先说。又亲睹嘉祥不胜藻忭上颂一首辞不稽典文乏采章愧不足式昭皇庆崇赞盛美盖率舆诵备之篇末其颂曰：有哲其仪时惟皓鸠性勰五教名编素丘殷历方昌婉翅来游汉录克к爰降爰休於显盛烈庆遐传圣皇在上道昭鸿轩称施既平孝思永言人押於地神豫於天礼乐孔秩灵物咸昭白雀集苞丹凤栖郊文驺俪迹同颖擢苗灼灼缟羽从化驯朝岂伊赴林必周之栩岂伊归义必商之所惟德是依惟仁是处育景阳岳濯姿帝圉刑历颂兴理感迭通雉飞越裳鹭起西雍蒸然戾止实兼斯容一兹民听穆是王风。  

梁武帝天监元年既受齐禅周兴嗣奏休平赋其文甚美。  

十二年改构太极殿功毕太子洗马王规献新殿赋其辞甚美。  

太通九年白雀集东宫太子率更刘孝威上颂其辞甚美。  

大同中尝骤雨殿前往往有杂色宝珠帝观之甚有喜色宣城同左常侍虞寄上瑞雨颂後甘露降于士林馆中褚献甘露颂帝嘉之。  

太清元年四月神马出皇太子献宝马颂。  

陈高祖永定二年幸大庄严寺其夜甘露降宣毅府录事兼记室参军颜光献甘露颂辞义该典高祖甚奇之。  

## ●卷一百九十三  

○闰位部　崇祀  

古者天子祭天地六宗四方山川迨夫七祀凡有功及於物德施於下生民仰赖灵贶昭达苟非此族靡著于典故《周礼》之法所以驭神洪范之政厥用成教非鬼而祭谓之讠舀匮神乏祀必速祸圣人之制祭祀也。不亦重乎！虽嬴秦︹暴祠官罔废八神致享稍异古制孙刘跨扌处旧章克举宋齐而下咸有司存牢具币随时损益自非至诚明德或增慢黩者耳。  

秦始皇二十八年东巡郡县祠驺峄山（谓其众神异如天之复齐也。）东游海上行礼祠名山川及八神八神将自古而有之，或曰：太来作之齐所以为齐以天齐也。（谓其众神异如天之复齐也。）其祀绝莫知起时八神一曰天主祠齐天齐渊水居临驺鲁县也。峄山在北南郊山下下者（下下为最下也。临城南有天齐水五泉并出盖谓此也。）二曰地主祠泰山梁盖天好阴祠之必於高山之下命曰：（名其祭处曰：也。）地贵阳祭之必於泽中圜丘云：三曰兵主祠蚩尤在东平陆监乡齐之西境（东平陆县名监其县之乡名）四曰阴主祠三山（三山即下所谓三神山）五曰阳主祠之罘山（之罘山在东菜垂县）六曰月祠之莱山（在东莱长广）皆在齐北并渤海七曰日主祠盛山盛山斗入海（盛山在东莱不夜县斗入海也。）最居齐东北阳以迎日出云：八曰四主祠琅邪在齐东北盖岁之所始（琅邪台在渤海间谓临海有山形如台也。）皆各用牢具祠而巫祝所损益主杂异焉（秦本记云：犬戎败幽王周东从雒邑秦襄公始封为诸侯作西用事上帝僭端见矣。《礼》曰：子祭天地诸侯祭其域内名山大川今秦杂戎翟之俗先暴戾後仁义位在藩臣而僭於郊祀君子讥焉）。  

二十七年十一月出游行至梦望祀虞舜於九嶷山浮江下观藉舸渡海渚过丹阳至钱塘临浙江（至会稽山阴为氵制江）水波恶乃西百二十里从狭中渡（盖在馀杭也。）上会稽祭大于南海。  

二世袭位下诏增山川百祀之礼。  

蜀先主章武二年十月诏丞相诸葛亮营南北郊於成都。  

吴大帝始都武昌及建业不立郊祀至太元元年十一月始祭南郊其地今秣陵县南十馀里郊中是也。宋高祖永初元年皇太子拜告南北郊。  

二年正月辛酉车驾祀南郊。  

少帝景平元年正月辛丑祠南郊。  

文帝元嘉二年正月车驾祠南郊。  

三年帝西征谢晦币告南郊。  

四年正月辛巳车驾亲祠南郊。  

六年正月辛丑车驾亲祠南郊。  

十二年正月辛未车驾亲祠南郊。  

十四年正月辛卯车驾亲祠南郊。  

二十年正月辛亥祠南郊。  

二十六年正月辛巳车驾亲祠南郊。  

孝武帝孝建元年正月己亥朔车驾亲祠南郊。  

六月癸巳八座奏刘义宣臧质干时犯顺滔天作戾戒严之日二郊庙祀皆已遍陈其义宜以牲  

二郊诏可。  

二年正月有司奏今月十五日南郊诏可。  

三年正月车驾亲祀南郊。  

大明二年正月车驾祀南郊。  

四年正月辛未车驾祀南郊。  

六年正月车驾亲祀南郊是日。又宗祀明堂。  

七年二月甲寅车驾巡南豫南兖二州丙辰诏曰：江汉楚望咸秩同礼九疑望盛唐祀蓬莱於渤海皆前载流训烈圣遗式霍山是曰：南岳实维国镇蕴呈瑞群光宋道朕伫跸止野有事岐阳瞻睇风徘徊以想可遣使奠祭。  

明帝泰始二年十月辛酉诏今九服既康百祀咸秩宜遵前典郊谒上帝有司奏考择十一月嘉吉诏可四年正月己未车驾亲祀南郊。  

六年正月己亥诏自今可间二年一祭南郊间一年一祭明堂。  

後废帝元徽三年正月辛巳车驾亲祠南郊明堂。  

南齐太祖建元二年正月辛丑车驾亲祀南郊。  

武帝永明元年正月辛亥车驾祀南郊。  

三年正月辛卯车驾祀南郊。  

二月辛丑祀北郊。  

九年正月辛丑车驾祀南郊。  

郁林王隆昌元年正月辛亥车驾祀南郊二月辛卯祀明堂。  

东昏侯永元元年正月辛卯车驾祀南郊。  

三年正月辛亥车驾祀南郊梁。  

高祖天监四年正月戊申诏曰：夫郊飨帝至敬攸在致诚尽悫犹惧有违而往代多令宫人纵帷宫广设辎耀路非以仰处苍昊昭感上灵属车之间见讥前世便可自今停止是月辛亥车驾亲祀南郊。  

八年正月辛巳车驾亲祀南郊。  

九年诏曰：祭祀用洗中水盥仍。又涤爵爵以礼神宜穷精洁而一器之内亲用洗手外可详议，於是御臣及三公应盥及洗爵各用一。  

十年正月辛丑车驾亲祀南郊。  

二月辛酉祀明堂。  

十二年正月辛卯车驾亲祀南郊。  

十月丁亥诏曰：明堂地势卑湿未称乃心外可量就埤起以尽诚敬。  

十四年正月辛亥车驾亲祀南郊。  

十六年正月辛未车驾亲祀南郊。  

十七年帝以灵威仰耀魄宝俱是天帝於坛则尊於下则卑南郊所祭天皇共五帝别有明堂之礼不烦重设。又郊祀二十八宿而无十二辰神於义罔然，於是南郊始除五帝祀加十二神座与二十八宿各於其方而为坛（天监中太常丞王增崇以五祀位在北郊圆丘不宜重设帝曰：五行之气天地俱有宜两祀王增崇。又曰：风伯雨师即箕毕矣。而今南郊祀箕毕二星复祭风伯雨师恐乖祀典帝曰：箕毕是二十八宿之名风伯雨师自是箕毕下隶雨祭非嫌）。  

十八年正月辛卯车驾亲祀南郊。  

普通二年正月辛巳车驾亲祀南郊。  

二月辛丑亲祀明堂四月改作南北郊。  

四年正月车驾亲祀南郊丙午亲祀明堂。  

六年正月辛亥车驾亲祀南郊。  

大通元年正月辛未车驾亲祀南郊。  

中大通元年正月辛酉车驾亲祀南郊辛巳亲祀明堂。  

三年正月辛巳车驾亲祀南郊二月辛丑亲祀明堂。  

五年正月辛卯车驾亲祀南郊辛亥亲祀明堂。  

大同元年二月辛巳车驾亲祀明堂。  

三年正月辛丑车驾亲祀南郊。  

五年正月辛未车驾亲祀南郊。  

七年正月辛巳车驾亲祀南郊辛丑亲祀明堂。  

中大同元年二月辛巳车驾亲祀明堂。  

太清元年正月辛酉祀南郊甲子祀明堂。  

陈高祖永定元年即位初车驾幸锺山祀蒋帝庙。  

二年正月辛丑舆驾亲祀南郊乙巳亲祀北郊。  

文帝天嘉元年正月辛酉车驾亲祀南郊辛未亲祀北郊。  

二年正月庚戌设帷宫於南郊币告胡公以配天辛。  

亥车驾亲祀南郊辛酉车驾亲祀北郊。  

五年五月辛巳车驾亲祀北郊。  

废帝光大元年正月辛卯车驾亲祀南郊。  

宣帝大建元年正月辛丑车驾亲祀南郊。  

二年正月辛酉车驾亲祀南郊。  

三年二月辛巳车驾亲祀明堂。  

五年正月辛巳车驾亲祀南郊二月辛丑亲祀明堂。  

九年正月辛卯车驾亲祀北郊。  

东魏孝静帝天平二年十一月祀圜丘。  

武帝二年十一月祀圜丘。  

北齐文宣帝天保元年既受魏禅诏分遣使人致祭於五岳四渎其尧祠舜庙下及孔父老君等载於祀典者咸秩罔遗。  

二年正月辛亥有事於圜丘以神武皇帝配。  

八年八月庚辰诏曰：丘郊时祀皆仰市取少牢不得割有司监视必令丰备农社先蚕酒肉而已雩风雨司民司禄灵星杂祀果饼酒脯唯当务尽诚敬义同如在。  

孝昭帝皇建二年正月辛亥祀圜丘。  

武成帝河清元年正月辛巳祀南郊。  

二年正月丁丑祭北郊。  

後主天统二年正月辛卯祀圜丘。  

武平二年正月己巳祀南郊。  

梁太祖开平元年九月两浙钱Α奏镇东军神祠颇有灵验救灾祈福人民赖之特请封崇赐号为崇福侯十一月福建王审知奏闽县界砧奇里古庙祈祷有灵乡闾父老皆有陈请望赐封崇遂名之曰：昭福庙二年正月宰臣上表请郊天谒太庙命有司择日备仪因先布告岳牧方伯，於是太常礼院选用四月二十四日有事于南郊壬寅应郊祀大礼仪仗车辂卤簿法物祭器乐悬各令所司修饬以河南尹张宗充都点集诸司法物使三月帝以魏博镇定助修西都宫内工役方兴礼容未备其郊天谒庙宜于秋冬别选良日。  

七月诏曰：祀典之垂有国之大事也。如闻官吏慢于展敬礼容牲馔有异精之宜令御史疏其条件以闻定详礼仪使奏得太常礼院状选用今年十一月己丑冬至有事於南郊奉敕西都宫内修造尚未毕功过此一冬方当绝手宜令于来年正月内选日申奏十一月太常礼院奏选用来年正月二十四日辛卯亲祭南郊可之诏以左千牛卫上将军胡规充南郊仪仗使金吾卫将军赵麓充车路法物使时以执仪仗将军辂皆武士故分二将以董之是月冬至命宰臣祀昊天上帝于圜丘。  

三年正月乙酉诏曰：初宅雒都将行郊祀应岳渎名山大川及诸州有灵迹封崇神祠各宜差官吏精参祭告是月礼仪使奏请皇帝宿斋三日庚寅亲飨太祖辛卯亲祀昊天上帝于圜丘是月降雪盈尺及升坛而止。  

三月遣宰臣薛贻矩以孟夏雩祀昊天上帝宰臣于竞荐享太庙并赴西都甲戌车驾发西都庚辰至河中府分命群臣告祭山川灵迹。  

七月甲戌诏曰：朕自膺眷佑勉副乐推三载于兹多难未弭但蒙灵贶每窃休徵致稼穑之有年乃阴阳之克叙昨者以灾兴右地叛结左冯连凤之凶狂据关河之险固王师才进逆党生擒寸刃未施重门尽ф以致元凶自遁道垒皆降贼除不出於浃旬兵罢匪逾於一月而况时当炎暑路涉恶山风迎马以纳凉随车而不雨功因捷速而免滞留非眇质之敢当赖上玄之垂合申告谢用表精处宜令所司择日亲拜郊祀。  

八月诏曰：封岳告功前王重事祭天肆觐有国常规朕自以眇身恭临大宝既功德未敷於天下而灾祥互降於域中虑於告谢之仪有阙斋处之礼宜修昭报用契幽通宜令中书侍郎同平章事于竞往东岳祭拜祝讫闻奏。  

九月诏曰：秋冬之际阴雨相仍所司择日拜郊或虑临时妨事宜令别更择日闻奏是月礼仪使奏今据所司申奏称日内十一月二日冬至祀昊天上帝于圜丘今参详十月十七日已後入十一月节十一月二日冬至一阳生之辰宜行亲告之礼从之。  

十一月癸巳朔帝斋于内殿不视朝甲午日长至五更一点自大内出於文明殿受宰臣已下起居自五凤楼出南郊左右金吾太常兵部等司仪仗法驾卤簿及左右内直控鹤等引从赴坛文武百官太保韩建已下班以候至帝升坛告谢是岁降制国之大事唯祀与戎祭法所标礼经尤重其齐心必至备物精臻方感召於神祗乃降通於福近者所司祠祭或闻官吏因循虚破支供动多会阙致阴阳之失序仍水旱以为灾每一念思实多凛。若宜加提举用复敬恭须委元臣以专重事自今後应在京四时大小祀及诸色祭祀并委宰臣贻矩专判躬亲点检无令怠堕有失典常。又诏以所率官僚俸钱修文宣王庙分一半修武明王庙。  

四年八月车驾西征次于陕命宰臣杜晓祭华岳并祷。  

九月丁亥朔车驾幸陕府命宰臣于竞赴西都祀昊天上帝于圜丘。  

乾化元年北巡回次孟州命散骑常侍孙骘右谏议大夫张衍光禄卿李翼各赍香合祝板告祭之望祠。  

二年正月庚辰有司以南郊上辛祈命丞相赵光逢摄太尉行事。  

○闰位部　弭灾  

夫天灾流行国家代有而南面之君寅威灵命侧身戒惧。又曷尝不消咎徵而道善气者自孙吴崛起保界川险刘宋乘势再王江左迨夫朱氏垂及千异其或天象谪见五行愆度旱。又昏垫风霾虫蠹交作害物震惊下民而能处恭夕惕克谨天戒修补阙政申严祀典惠绥矜血卩稽众询事斯亦往圣罪已之道春秋勤民之旨焉。  

吴大帝赤乌十一年二月地仍震诏曰：朕以寡德过奉先祀莅事不聪获谴灵祗夙夜祗戒。若不终日群僚其各厉精思朕过失无有所讳。  

宋少帝景平元年以旱诏赦五岁以下罪人。  

文帝元嘉五年正月诏以阴阳愆序求谠言。  

八年三月大雩。  

六月旱故。又大雩。  

闰六月遣使者省行狱讼简省徭役。  

孝武帝大明七年八月诏曰：昔匹妇含怨山ㄡ北鄙孀妻怀恸台倾东国良以诚之所动在微必著感之所震虽厚必摧朕临察九野志深待旦弗能使烂然成章各如其节遂令炎精损物阳偏不施岁云：不稔咎实朕由太官供膳宜从贬彻近道刑狱当亲科省其王畿内及神州所统可遣尚书与所在共讯畿外诸州委之刺史并请省律令思存利民其考讠贸袭在大明七年以前一切勿治尤弊之家开仓赈给。  

後废帝元徽元年京师旱诏曰：比亢序愆度留熏晷有伤秋稼方贻民瘼朕以眇疾未弘政道囹圄尚繁枉滞犹积夕厉晨矜每恻于怀尚书令可与执法以下就讯众狱使冤讼洗遂困弊昭苏颁下州郡咸令无壅。  

南齐武帝即位诏曰：水潦为患星纬乖序京都囚击可克日讯决诸远狱委刺史以时察判。  

梁高祖大同十一年正月地震华林园光严殿重阁帝自贬拜谢上天累刻乃止陈高祖永定三年夏久旱闰四月丙午幸锺山祀蒋帝庙是日降雨迄于月晦。  

宣帝大建十二年三月己卯以旱大雩壬午雨。  

梁高祖开平二年二月自去冬少雪春深农事方兴久无时雨兼虑有灾疾帝深轸下民遂命庶官遍祀于群望掩瘗暴露令近镇案古法以禳祈旬日乃雨五月己丑令下诸州去年有蝗虫下子处盖前冬无雪今春亢阳致为灾实伤垅亩必虑今秋重困稼穑自知多在荒陂榛芜之内所在长吏各项分配地界精加翦扑以绝根本壬辰夜火星犯月太史奏灾分合在荆楚乃令设武备宽刑罚恤人禁暴以禳之六月辛亥以亢阳虑时政之阙乃诏曰：迩者下民丧礼法吏舞文铨衡既失於选求州镇。又无其举刺风俗未厚狱讼实繁职此之由上贻天谴至是决遣囚徒及戒励中外丙寅月犯角宿帝以其分野在兖州乃令长吏治戎事设武备省狱讼恤疲病祈福禳灾以顺天戒。  

三年六月己亥以久雨命官祈祷于神祠灵迹。  

八月甲午以秋稼将登霖雨特甚命宰臣已下祷於社稷诸祠。  

四年五月己丑朔以连雨不止至壬辰御文明殿命宰臣分拜祠庙。  

八月车驾西征己巳次陕府是时悯雨。且命宰臣从官分祷灵迹既中而雨翌日止帝大悦。  

九月辛丑以久雨命宰臣薛贻矩鼎门赵光逢祠嵩岳。  

十一月戊戌诏曰：自朔至今暴风未息谅惟不德致此咎徵皇天动威罔敢不惧宜遍命祈祷副差官分往祠所止风。  

乾化元年正月丙戌朔日有蚀之帝素服避殿百官守司以恭天事明复而止庚寅制曰：两汉以来日蚀地震百官各上封事指陈得失今兹谪见当有咎徵其令列辟群寮危言正谏。  

三月辛夕卩以久旱令宰臣分祷灵迹翌日大澍雨丙子复悯雨命宰臣分往嵩华祈祷。  

十一月宣宰臣各赴望祠祷雨故事皆以两省无功职事为之帝忧民重农犹以足食足兵为念，爰自御极每愆阳积阴多命丞相躬其事辛丑大雨雪宰臣及文武师长各奉表贺焉。  

十二月诏以时雪稍愆命丞相及三省官各於望祠祈祷。  

二年正月甲申以时雪稍愆命丞相及三省官群望祈祷。  

二月癸丑敕曰：今载春寒颇甚雨泽仍愆司天监占以夏秋必多霖潦宜令所在郡县告喻百姓备氵雨之患。  

三月丙午帝北巡次至济源县诏曰：淑律将迁亢阳颇甚宜令魏州差官搅龙祈祷戊申诏曰：雨泽愆期祈祷未应宜令宰臣各於魏州灵祠精加祈祷。  

四月甲寅夕月掩心大星丙辰敕近者星辰违度式在修禳宜令两京及宋魏州取此月至五月禁断屠宰仍各於佛寺开建道于以迎福应。  

五月丁亥以彗星谪见诏两京见禁囚徒大辟罪以下递减一等限三日内疏理讫闻奏。  

辛卯诏曰：亢阳滋甚农事已伤宜令宰臣于竞赴中岳杜晓赴西岳精切祈祷其近京灵庙宜委河南尹五帝坛风师雨师九宫真人委中书各差官祈之。  

## ●卷一百九十四  

○闰位部　崇儒  

昔鲁哀公闻仲尼之对终身不敢戏儒言加信行加义故以区区小国与周升降盖能重圣人之教而保世延祚者也。彼孙刘而下咸裂壤分王历世绵久非独山川之阻甲兵之利诚亦典刑不忘风教可尚也。至。若崇建学馆绍封圣绪增严祀奠申禁丘陇以至详延国胄优其课试精选鸿儒职兹讲授其或亲临阅听推之宴赐皆所以敦尚素业润色政典考之遗籍斯可举矣。  

蜀先主初定成都于时丧乱历纪学业衰废乃鸠合典籍沙汰众学以许慈胡潜并为博士与孟等典掌旧文。  

吴大帝权黄龙二年正月诏立都讲祭酒以教诸子景帝休永安元年十二月诏曰：古者建国教学为先所以道世治性为时养器也。自建兴以来时事多故吏民可以目前趋务去本就末不循古道夫所尚不淳则伤化败俗其按古置学官立五经博士核取应选加其宠禄科见吏之中及将吏子弟有志好者各令就业一岁课试差其品等加以位赏使见之者乐其荣闻之者羡其誉以敦王化以隆风俗。  

宋高祖初镇京口与镇南将军臧焘《书》曰：顷学尚废弛後进颓业衡门之内清风辍响良繇戎车屡警礼乐中息氵夫恣志情与事染，岂可不敷崇坟籍敦励风尚此境人士子侄如林明发搜访想闻令轨然荆玉含宝要俟开莹幽兰怀馨事资扇发独习寡悟义著周典今京师不远而赴业无闻非唯志学者鲜或是劝诱未至耶想复弘之。  

永初三年正月诏曰：古之建国教学为先弘风训世莫尚於此发蒙启滞咸必繇之故，爰自盛王迄於近代莫不敦崇学艺修建庠序自昔多故戎马在郊ユ旗卷舒日不暇给遂令学校荒废讲诵蔑闻军旅日陈俎豆藏器训诱之风将堕于地後生大惧於墙面故老窃叹於子衿此国风所以永思小雅所以怀古今王略远届华域载清仰风之士日月以冀便宜博延胄子陶奖童蒙选备儒官弘振国学主者考详旧典以时施行。  

文帝元嘉十五年徵雷次宗至京师开馆於鸡笼山聚徒教授置生百馀人会稽朱膺之颍川庾蔚之并以儒学监总诸生时国学未立帝留心艺术使丹阳何尚之立玄素学太子率更令何承天立史学司徒曳军谢元立文学凡四学并建各聚门徒多就业者江左风俗於斯为美後言政化称元嘉焉。又车驾数幸次宗学馆资给甚厚。  

十九年正月诏曰：夫所因者本圣哲之远教本立化成教学之为贵故诏以三德崇以四术用能纳诸义方致之轨度盛王祖世咸必繇之永初受命宪章弘远将陶均庶品混一殊风有诏典司大启庠序而频遘屯夷未及修建永瞻前猷思敷鸿烈今方隅宁戎夏慕乡广训胄子实维时务便可式遵成规阐扬景业。  

十二月丙申诏曰：胄子始集学业方兴自微言冫民绝逝将千祀感事思人意有慨然奉圣之後可速议继袭於先庙地特为营造依旧给祠直令四时飨祀阙里往经寇乱黉校残毁并下鲁郡修学舍采召生徒昔之贤哲及一介之善犹或卫其丘垅禁其刍牧况尼父德表生民功被百代而坟茔荒芜荆棘弗翦可蠲墓侧数户以掌洒扫鲁郡上民孔景等五户居近孔子墓侧蠲其课役供给洒扫并种松柏六百株。  

二十三年九月车驾幸国子学策试诸生问凡五十九人十月诏曰：庠序兴立累载胄子肄业有成近亲策试睹济济之美缅想洙泗永怀在昔诸生答问多可采览教授之官并宜沾赉赐帛各有差。  

孝武帝孝建元年十月诏曰：仲尼体天降德维周兴汉经纬三极冠冕百王，爰自前代咸加褒述典司失人用阙宗祀先朝远存遗范有诏缮立世故妨道事未克就国难频深忠勇奋厉实冯圣义大教所敦永惟兼怀无忘待旦可开建庙制同诸侯之礼详择爽垲厚给祭秩。  

大明五年八月诏曰：自灵命初基圣图重远藻正乐职感神明之应崇殖礼囿奋至德之光声实同和文以均节化调其俗物惟其情故临经释奠焕乎！炳发道丧世屯学落年永狱讼微衰息之术百姓忘退素之方今息警夷嶂恬波河渚栈山航海乡风慕义化民成俗兹焉时矣。来岁可修葺庠序旌延国胄是岁豫章王子尚领稽太守帝使子尚上表立左学召生徒置儒林祭酒一人学生即敬位比州治中文学祭酒一人比西曹劝学从事二人比祭酒从事。  

明帝好读书爱文义才学之士多蒙引进弘侍文集应对左右於华林园讲《周易》尝自临听。  

泰始六年九月立总明观徵学士以充之置东观祭酒访举各一人学士二十人分为儒道文史阴阳五部学言五部阴阳者遂无其人。  

南齐太祖建元四年正月诏曰：夫胶庠之典彝伦攸先所以招振才端启发性绪弘字氓庶纳之轨仪是故五礼之迹可传六乐之容不泯朕自膺历受图志阐经训。且有司群僚奏议咸集盖以戎车时警文教未宣思乐泮宫永言多慨今关燧无虞时和岁稔远迩同风华夷慕义便可式遵前准修建学精选儒官广延国胄（时立国学置学生百五十人其有位乐入者五十生年十五以上二十以下还取王公以下至三著作郎廷尉正太子舍人领护诸府司马谘议经除敕者诸州别驾治中等见居官及罢散者子孙悉取家去都三千里为限）。  

武帝永明三年正月诏曰：诏宣尼诞敷文德峻极自天发挥七代陶钧万品英风独举素王谁匹功隐於当年道深於日月感麟厌世缅邈千祀川竭谷虚丘夷渊塞非但洙泗湮沦至乃响尝乏主前王敬仰崇修寝庙岁月亟流鞠为茂草今学兴立实禀洪规抚事怀人弥增钦属可改筑宗礻方务在爽垲量给祭秩礼同诸侯奉圣之爵以时绍继四年三月国子学讲孝经车驾幸学赐祭酒博士助教绢各有差。  

七年正月春秋国语云：生民之有学犹树木之有枝叶果行育德咸必繇兹在昔开运光宅华夏方弘典谟克隆教思命彼有司崇建庠塾甫就经始仍罹屯故仰瞻徽猷岁月弥远今遐迩一体车轨同文宜高选学官广延胄子。  

明帝建武四年正月诏曰：嘉肴停俎定芳旨於必甘良玉在攻表璋於既就是以陶钧万品务本为先经纬九区学为大往因时康崇建庠序屯虞荐有权从省废讴诵寂寥企移年稔永言古昔无忘旰昃今华夏安要荒慕乡缔修东序允时便可式依旧章广延国胄弘敷景业光被後昆。  

永泰元年三月诏曰：仲尼明圣在躬允光上哲弘厥雅道大训生民师范百王轨仪千载立人斯仰忠孝攸出玄功潜被至德弥阐虽春秋遐旷而祧荐靡阙时祭旧品秩比诸侯顷岁以来祀典陵替俎豆寂寥牲奠莫举岂所以克昭盛烈永隆风教者哉！可式循旧典详覆祭秩使牢饩备礼钦飨兼申。  

梁高祖天监四年六月立孔子庙。又诏曰：二汉登贤莫非经术服膺雅道名行立成魏晋浮荡儒教沦歇风节罔树职此之繇朕日昃罢朝思闻俊异收士得人实惟酬奖可置五经博士各一人广开馆宇招纳後进乃以平原明山宾吴兴沈峻建平严植之会稽贺策补博士各主一馆馆有数百生给其饩禀其射策通明者即除为吏十数年间怀经负笈者会京师。又选遣学生如会稽门山受业於庐江何裔分遣博士祭酒到州郡立学初裔退居东山帝以右光禄大夫徵之不就乃诏之曰：顷者学业沦废儒术将尽闾阎缙绅戡闻好事吾每思弘奖其风兴言为叹本欲屈卿出开导後生既属废业此怀未遂延伫之劳载盈梦想理舟虚席须候来秋所望贲然申其宿抱耳卿门徒中经明行修厥数有几。且欲瞻彼堂堂此周行便可具名以闻副其劳望。又曰：比议学者殊为寡少良繇无复聚徒故明经斯废每一念此为之慨然卿居儒宗加以德素当敕後进有意向者就卿受业想深思诲诱使斯文载兴，於是遣裔子朗孔寿等六人於东山受学。  

七年正月诏曰：建国君民立教为首不学将落嘉植靡繇朕肇基明命光宅区宇虽耕耘雅业傍阐艺文而成器未广志本犹阙非所以范贵游纳诸轨度思欲式敦让齿自家刑国今声训所渐戎夏同风宜大启庠教博延胄子务彼十伦弘此三德使陶钧远被微言载表（又云：是年诏皇太子宗室王侯始就学受业武帝屈舆驾於先师先圣申之以谦语劳之以束帛济济焉洋洋焉大道之行也。如此）。  

九年三月车驾幸国子学临讲赐祭酒已下帛各有差。  

十二月再幸国子学策试胄子。  

大同七年十二月於宫城西立士林馆领军朱异太府卿贺琛舍人孔子祛等递相讲述皇太子宣城王亦於东宫宣猷堂及扬州廨开讲，於是四方郡国趋学向风集於京师。  

元帝初为荆州刺史起州学宣尼庙尝置儒林曳军一人劝学从事二人生三十人加禀饩帝工书善画自图宣尼像为之替而书之时人谓之三绝。  

敬帝太平二年正月诏曰：夫子降灵体经仁纬义允光素业载阐玄功仰之者弥高诲之者不倦立忠立孝德被蒸民制礼作乐道冠群后虽泰山颓峻一篑不遗而泗水馀波千载犹在自国图屯阻祀荐不修奉圣之门嗣续歼灭敬神之寝簋寂寥永言声烈兼钦怆可搜举鲁国之族以为奉圣侯并缮庙堂备祀典四时荐秩一皆遵守。  

陈废帝光大元年十二月以兼从事中郎孔英为奉圣亭侯奉孔子祀。  

後主至德三年十一月诏曰：宣尼诞膺上哲体资至圣祖述宪章之典并天地而合德乐正雅颂之奥与日月而偕明垂後昆之训范开生民之耳目而梁季湮微灵寝忘处鞠为茂草三十馀年敬仰如在永惟忾息今雅道雍熙繇庚得所断琴故履零落不追阅笥开书无因修复可详之礼典改筑旧庙药房桂栋咸使维新芳蘩洁潦以时飨奠。  

十二月辛丑释奠於先师礼毕设金石之乐会宴王公卿士。  

东魏孝静帝武定四年八月移雒阳汉魏石经于邺北齐文宣帝天保元年六月诏封崇圣侯邑一百户以奉孔子之祀并下鲁郡以时修治庙宇务尽褒崇之至。  

八月诏郡国修立黉序广延髦隽敦述儒风其国子学生亦仰依旧铨补服膺师说研习礼经往者文襄皇帝所运蔡邕石经五十二板即宜移置学馆依次修立。  

孝昭帝皇建元年八月诏国子寺可备立官属依旧置生讲习经典岁时考试其文襄帝所运石经宜即施立於学馆外州太学亦典司勤加督课。  

梁太祖开平元年十月山南东道节度杨师厚进纳赵匡凝东第书籍先是收复襄汉帝阅其图书至是命师厚进焉。  

三年十二月国子监奏创造文宣王庙仍请率在朝及天下见任官僚俸钱每贯每月克一十五文充土木之直允之是岁以所率官僚俸钱修文宣王庙。  

○闰位部　崇释老  

司马迁之序六家谈大道之要其论详矣。自竺乾之典流于中夏述苦空之旨显悲济之用奏其教者。又岂胜道哉！江表之世崇尚斯笃乃至增建净刹讲求梵译度桑门之众申血食之业营斋造像极其信向而玄元之训亦资演畅东魏北齐暨于朱氏何莫繇斯也。已其或冥符玄感神期吻合兮之应非可度思。若乃殖众德之本以济於仁恕洞无为之妙以臻于清净斯固有于於治者也。  

吴大帝赤乌十年西域康僧会入境置经行所朝夕礼念有司以闻帝曰：昔汉明感梦金人使往西方求之得摩腾空竺法兰来中国立经行教今无乃是遗类乎！因引见僧会具言佛教灭度已久唯有舍利可以求请遂於大内立坛结静三七日得之帝崇佛道，於是江东初有佛法。  

宋文帝元嘉十二年丹阳尹萧摹之奏曰：佛化被于中国已历四代而自顷以来更以奢竞为重请自今以後有欲铸铜像者悉诣台自闻兴造塔寺精舍皆先列言须许报然後就功诏可。又沙汰沙门罢道者数百人。  

孝武帝孝建元年率群臣於中兴寺八关斋中食会侍中袁愍孙（即袁粲旧名）与黄门郎张淹更进鱼肉尚书令何尚之奉法素谨密以白帝帝使御史中丞王谦之纟奏并免官。  

大明二年有昙标道人与羌人高谋反帝因是下诏所在精加沙汰後有违犯严其诛坐，於是设诸条禁自非戒行精苦并使还俗而诸寺尼出入宫掖交关妃后此制竟不能行。  

明帝以宅起湘宫寺费极奢侈以孝武帝庄严刹七层帝欲起十层不可分立为两刹各五层新安太守巢尚之罢郡还见帝曰：卿至湘宫寺未我起此寺是大功德通直散骑侍郎虞愿在侧曰：陛下起此寺皆是百姓卖儿贴妇钱佛。若有知当悲哭哀愍有何功德尚书令袁粲在坐为之失色帝大怒使人驱下殿愿徐去无异容以旧恩俄复召入帝颇好玄理以周有辞义引入殿内亲近宿直帝所为惨毒之事不敢显谏辄诵经中因缘罪福事帝亦为之小止。  

南齐武帝时王奂为将军欲请车驾幸府帝晚信佛法御膳不宰牲使王晏谓奂曰：吾前去年为断杀事不复幸诣大臣已判无容尔也。  

梁高祖天监十六年四月初去宗庙牲诏曰：夫神无常飨飨于克诚所以西邻礻龠祭实受其福宗庙祭祀犹存牲牢无益至诚有累冥道自今四时尝外可量代八座议以脯代一元大武八座。又奏既停宰杀无复省牲之事请立省馔仪其众官陪列并同省牲帝从之。  

十月诏曰：今虽无复牲腥犹有脯之类即之幽明义为未尽可更详定悉荐时蔬左丞司马钧等参议大饼代大脯馀悉用蔬菜帝从之。又舍人朱异议二庙祀相承止有一饼羹盖祭祀之礼应有两羹相承止於一饼即礼为乖请加熬油莼羹一饼帝从之，於是起至敬殿景阳台立七庙座月中再设清净馔自是讫於台城诸庙遂不血食。  

中大通元年九月癸巳舆驾幸同泰寺设四部无遮大会上释御服披法衣行清净大舍以便省为房素床瓦器乘小车私人执役甲午升讲堂法座为四部大众开涅经题。  

十月己酉设四部无遮大会僧道五万馀人会毕帝御金辂还宫。  

二年四月幸同泰寺设平等会。  

三年冬十月己酉行幸同泰寺高祖升法座为四部众说大涅经义迄于乙卯。  

十一月乙未行幸同泰寺高祖升法座为四部众说摩诃般。若波罗密经义迄于十二月辛丑。  

五年二月癸未幸同泰寺设四部大会升法座发金字般。若经题迄于己丑。  

大同元年三月丙寅幸同泰寺设无遮大会。  

四月幸同泰寺铸十方银像并设无碍会。  

二年三月戊寅幸同泰寺设平等法会。  

九月辛亥幸同泰寺设四部无碍法会。  

十月壬午幸同泰寺设无碍大会。  

三年五月癸未幸同泰寺铸十方金像设无碍大会。  

八月辛卯舆驾幸阿育王寺大赦天下。  

四年五月癸亥诏以东治徒李裔之降如来真形舍利大赦天下。  

五年扶南国王遣使贡献。又言其国有佛长一丈二尺诏遣沙门释宝随使往迎之（先是月高祖改造阿育王寺塔出旧塔下舍利及佛爪青绀色众僧以手伸之随手长短放之则旋屈为蠡形按僧伽经云：佛青而细犹如藕茎丝佛三时经云：我昔在宫沐头以尺量长一丈二尺故能右旋还成蠡文则与高祖所得同也。阿育王即铁轮王王阎浮提一天下佛灭度後一日一夜役鬼神造八万四千塔此即其一也。吴时有尼居其地为小精舍孙寻毁除之塔亦同冫民吴平俊诸道人复於旧处建立焉晋中宗初渡江更饣希之至简文咸安中使沙门安法师程造小塔未及成而亡弟子僧显继而立至孝武太元九年上金相轮及承露其後西河离石县有胡人刘萨何遇疾暴亡而心下犹暖其家未敢便殡经七日更苏说云：有两吏见录向西北行不测远近至十八重地狱随报重轻受诸楚毒见观世音语云：汝缘未尽第得活可作沙门雒下齐城丹阳会稽并有阿育王塔可往礼拜。若寿终则不堕地狱语竟如堕高忽然醒寤因此出家名惠远游行礼塔次至丹阳未知塔处乃登越城四望见长千里有异气色因就礼拜果是育王塔所屡放光明繇是定知必有舍利乃集众就掘入一丈得三石碑并长六尺中有一碑有铁函函中。又有银函函中有金函盛三舍利及爪各一枝长数尺即迁舍利近北对简文所造塔西造一层塔十六年。又使沙门僧尚伽为三层即高祖所开者也。初穿土四尺得龙骨及昔人所舍金银环钏钗镊等诸杂宝物可深九尺许方至石碑碑下有石函函内有铁壶以盛银坩坩内有金镂罂盛三舍利如粟粒大圆正光洁函内。又有琉璃碗碗内得四舍利及爪爪有四枚并为沉香色至其月二十七日高祖到寺礼拜设无遮大会大赦天下是日以金钵盛水泛舍利其最小者隐钵不出高祖礼数十拜舍利乃於钵内放光旋回久之乃当钵中止高祖问大僧正惠令曰：见不可思议事不惠令曰：法身常住湛然不动高祖曰：弟子欲请一舍利归台供养至九月五日。又於寺设无遮大会遣皇太子王侯朝贵等奉迎是日风景明和京师倾瞩观者百数十万人所设金银供具等物并留寺供养并施钱一千万为寺基业至四年九月十五日高祖。又至寺设无遮大会竖二舍利塔各以金罂次玉罂重盛舍利及爪内七宝塔中。又以石函盛宝塔分下两塔下及王侯妃主百姓富室所舍金银钏等珍宝充积十一年十一月二日寺僧。又请高祖於寺发般。若经题尔夕二塔俱放光明敕镇东将军邵陵王纶制寺大功德碑文先是二年改造会稽鄞县塔开旧塔出舍利遣光宅寺释敬脱等四僧及舍人孙赈迎还台高祖礼拜竟即送还县入新塔下此县塔亦是刘萨何所得也。晋咸和中丹阳尹高悝行至张侯桥见浦中五色光长数尺不知何怪令人於光处视之得金像未有光趺悝乃下车载像还至长千巷首牛不肯进悝乃令驭人任牛所之牛竟牵车至寺悝因留像至寺付寺僧每至中夜常放光明。又闻空中有金石之响经一岁临海渔人张系世於海口忽见有铜花趺浮出水上系世取送县县以送台乃施像足宛然会合简文咸安元年交州合浦人董宗之采珠没水於底得佛光艳交州押送台以施像。又合焉自咸和中得像至咸安历二十馀年光趺始具初高悝得像後有西域胡僧五人来诣悝曰：昔於天竺得阿育王造像来至邺下值胡乱埋像於河边今寻觅失所在五人当其夜俱梦见像已出江东为悝所得乃送此五僧至寺惠邃欲模写像形寺主僧尚虑亏损金色谓惠邃曰：若能令像放光回身西向乃可相许惠邃便恳祷拜请其夜像即转座放光回身西向。且便许模之边跌光有外国书莫有识者後有三藏舟阝永跋摩识之云：是育王为第四女所造也。及大同中出旧塔舍利敕市寺侧数百家以广寺域造诸堂殿并瑞像周回阁等穷於轮奂焉其图诸经变并吴人张僧繇运手繇丹青之工一时冠冕）。  

中大同元年三月庚戌法驾出同泰寺省讲金字三会经。  

夏四月丙戌於同泰寺解讲设会。  

太清元年三月庚子帝幸同泰寺设无遮大会帝升光严殿讲堂坐师子座讲金字三会经帝素归心释教每发誓愿尝云：若有众生应受诸苦悉朕身代当（帝尤长释典制涅大品净名惠会诸义记复数百卷听览馀即於重殿及同泰寺讲说名僧愿学四部听众尝万馀人）。  

元帝承圣三年九月辛卯於龙光殿述《老子》义尚书左仆射王褒为执经。  

後梁宣帝好学善属文尤长於佛义著内典华严般。若法华金光明义疏三十六卷遂行於世初以岳阳王镇荆州甄玄成为中记室参军掌书记颇参政事後以江陵甲兵殷盛遂怀二心密与元帝具申诚款或有得其书者送之於深信佛法尝愿不杀诵法华经人云：玄成素诵法华遂以此获免复见之尝曰：甄公得法华经力。  

陈高祖永定元年十月诏出佛牙於杜姥宅集四部设无遮大会高祖亲出阙前礼拜初齐故僧统法献於乌缠国得佛牙尝在定林上寺梁天监末为摄山庆寺沙门惠兴所得惠兴将终以属弟惠志及承圣末惠志密送于帝至是乃出。  

二年十月舆驾幸庄严寺发金光明经题。  

十二月甲子舆驾幸庄严寺设无遮大会舍乘舆法物群臣备法驾奉迎即日还宫。  

文帝天嘉四年四月设无遮大会於太极前殿。  

後主太建十四年九月丙午设无遮大会。  

东魏孝静帝时杜弼为通直散骑常侍从高欢于晋阳欢命弼奉使诣阙帝见之於九龙殿曰：朕始读《庄子》便值奏名定是体道得真玄同齐物闻卿释学聊有所问经中佛性法性为一为二弼对曰：佛性法性止是一理诏。又问曰：佛性既非法性何得为一对曰：性无不在故不说二诏。又问曰：说者皆言法性宽佛性惬宽惬既别非二而何弼。又对曰：在宽成宽在惬成惬。若论性体非宽非惬诏。又问曰：既言成宽成惬何得非宽非惬。若定是惬亦不能成宽对曰：以非宽惬故能成宽惬所成虽异能成常一帝悦称善乃引入经书库赐地持经一部帛一百匹後四月八日帝集名僧於显杨殿讲说佛理弼与吏部尚书杨中书令邢邵秘书监魏收等并侍法筵敕弼升师子座当众敷演诏玄都僧达及僧道顺并缁林之英问难锋至往复数十番莫有能屈帝曰：此贤。若生孔门则何如之。  

兴和二年春诏以邺城旧宫为天下平寺世宗以来至武定末沙门知名者有惠猛惠辨惠深僧暹道银僧献道僧深惠光惠法宫道长并见重於当世自魏有天下至於禅让佛经流通大集中国凡有四百一十五部合一千九百一十九卷正光已後天下多虞工役犹甚，於是所在编民相与入道假慕沙门实避调役猥滥之极自中兴之有佛法未之有也。略而计之僧尼大众二百馀万矣。其寺三万有馀。  

北齐文宣帝天保九年起大庄严寺。  

武成帝河清二年五月诏以城南双堂之菀建造大总持寺。  

八月诏以三台宫为大兴圣寺。  

後主天统二年太上皇帝诏以三台施兴圣寺以赦降囚徒。  

五年正月诏以金凤等三台未入寺者施大兴圣寺四月诏以并州尚书省为大基圣寺晋祠为寺。  

梁太祖开平元年五月废雍州太清宫改西都太清宫亳州太清宫皆为观诸州紫极宫皆为老泉州寺僧智宣自西域回进辟支佛骨及梵甲经律此僧自壮岁西游及还已耄矣。既遇新朝。又传佛教亦圣德之所感契。  

六月改耀州报恩禅院为兴国寺。  

九月浙西奏道门威仪郑章道士夏隐言焚修精志妙达希夷推诸辈流实有道业郑章宜赐号贞一大师仍名玄章隐言赐紫衣。  

二年六月邕州奏镆钅耶山僧法通道有道行各赐紫衣。  

八月两浙钱Α奏改管内紫极宫为真圣观。  

三年福建节度使王审知奏舍钱造寺一所请赐寺额敕名大梁万岁之寺仍许度僧四十九人。  

四年正月赐湖南开元寺禅长老可复号惠光大师仍赐紫衣。  

五年二月泌州置善护寺。  

乾化元年六月诏修天宫佛寺。又湖南奏潭州僧法思桂州僧归真并乞赐紫衣可之。  

二年夏文武官并诣佛寺为皇帝设斋命ト门使李元持香合赐之。又中书奏为皇帝於长寿寺启消灾道场。  

末帝龙德初祠部员外郎李枢上言请禁天下私度僧尼及不许妄求师号紫衣如愿出家受戒者皆须赴阙比试艺术施行愿归俗者一听自便诏曰：两都左右街赐紫衣及师号僧委功德使具名奏闻今後有阙方得奏荐仍须道行精至夏葛高深方得补填每遇明圣节两街各许官坛度七人诸道如要度僧亦仰就京官坛仍令祠部给牒今後只两街置僧录诸道僧正并废。  

## ●卷一百九十五  

○闰位部　惠民  

书称先王之德曰：保惠於庶民。又曰：子惠困穷。又曰：惠鲜鳏寡盖恤艰周急资无赈乏历代之令典也。汉道既衰方国列峙咸能抚养萌庶救其穷绝发仓廪之积弛山泽之禁给粮种以资其用废林苑以还其主用能消弭灾保集流徙使下无菜色而安於土著者由兹道也。然而秦号富强蜀称天府施惠济众史无其传故今之诠次始於江左终於朱氏云：  

吴大帝赤乌三年十一月民饥诏开仓廪以赈贫穷十三年八月丹阳句容及故鄣宁国诸山摧鸿水溢诏原逋债给贷种食。  

宋高祖永初三年三月秦雍流户悉南入梁州送绢万疋荆雍州运米委州刺史随宜给赋。  

文帝元嘉五年正月京邑大火遣使巡慰赈赐。  

六月以京师大水遣使检行赈赡。  

十二年六月丹阳淮南吴兴义兴大水京邑乘船以徐豫南兖三州会稽宣城二郡米百万斛赐五郡遭水民。  

十八年五月沔水滥六月戊辰遣使巡行赈赡。  

十九年闰五月京邑雨水遣使巡行赈赡。  

二十年诸州郡水旱伤稼民大饥遣使开仓赈┰给赐粮种。  

二十一年正月大赦诏诸逋债在十九年以前一切原除去岁失收者畴量申减尤弊之处遣使随宜赈恤凡欲附农而粮种匮乏者并加给贷。  

六月连雨水丁亥诏曰：霪雨弥月水淹为患百姓积俭致兹乏匮二县官长及营署部司各随统检实给其柴米必使周悉。  

二十五年正月诏曰：比冰雪经旬薪粒踊贵贫弊之室多有窘罄可检行京邑二县及营署赐以柴米。  

二十九年正月诏曰：经寇六州居业未立仍值灾涝饥困荐臻可速符诸镇优量救┰今农事行兴务尽地利。若须田种宜随给之。  

六月以京邑雨水诏部司巡幸赐樵米给船。  

三十年正月青徐州饥二月壬子遣运部赈┰。  

孝武孝建二年八月癸酉以三吴民饥诏所在赈贷丙子诏曰：诸苑禁制绵远有妨肆业可详所开弛假与贫民。  

大明元年正月京邑雨水辛未遣使检行赐以樵米五月吴兴义兴大水民饥乙卯遣使开仓赈恤。  

二年正月诏曰：去岁东土多经水灾春务已及宜加优课粮种所须以时贷给。  

二月诏曰：政道未著俗弊尚深豪侈兼并贫弱困窘存阙衣裳没无敛朕甚伤之其明敕守宰勤加存恤赙赠之科速为条品。  

八月襄阳大水遣使巡行赈赡。  

四年八月雍州水甲寅遣使运部赈恤。  

五年七月诏曰：雨水猥降街衢泛溢可遣使巡行穷弊之家赐以薪粟。  

七年八月以岁不稔诏尤弊之家开仓赈给。  

九月诏曰：近炎精亢序苗稼多伤今三麦未晚甘泽频降可下东境郡勤课垦殖尤弊之家量贷麦种。  

十月南巡豫州诏曰：虽秋泽频降奈夏旱婴弊可即开仓并加赈赐。  

八年二月诏曰：去岁东境偏旱田亩失收使命来者多至乏绝或下穷流冗顿伏街巷朕甚悯之米付建康秣陵二县随宜赡恤。若济拯不时以至捐弃者严加纠劾。  

前废帝大明八年闰五月即位八月以京师雨水遣御史与官长随宜赈恤。  

明帝泰始二年六月京师雨水遣殿中将军检行赐恤。  

三年闰正月京师大雨雪遣使巡行赈赐各有差後废帝以泰豫元年四月即位六月京师雨水诏赈┰二县贫民。  

元徽元年六月寿阳大水遣殿中将军赈┰慰劳。  

三年三月以京师大水遣尚书郎官长检行赈赐。  

四年正月躬耕籍田贷贫民种粮。  

南齐太祖建元二年二月遣大使巡慰淮肥徐豫边民尤贫遘难者刺史二千石量加赈┰。  

武帝以建元四年即位三月庚辰诏曰：比来未稔贫穷不少京师二岸多有其弊遣中书舍人优量赈┰五月癸未诏曰：顷水雨频降潮流荐满二岸居民多所淹浸遣中书舍人与两县官长优量赈┰。  

永明五年正月诏曰：朕昧爽丕显思康民瘼虽年亟登而饥馑代有今履端肇运阳和告始宜协时休覃兹黎庶诸孤老贫病并赐粮饩遣使亲赈每存均普。  

六月诏曰：比霖雨过度水潦氵存溢京师居民多罹其弊遣中书舍人二县官长等随宜赈赐。  

八年八月诏曰：京师霖雨既过居民滥遣中书舍人二县官长赈┰。  

十月丁丑诏吴兴水潦过度开所在仓赈赐。  

十年十一月诏曰：顷来霖雨樵粮稍贵京邑居民多罹其弊遣中书舍人二县官长赈赐。  

十一年六月壬午诏霖雨既过遣中书舍人二县官长赈赐京邑居民。  

七月丁巳诏曰：顷风水为灾二岸居民多罹其患加以贫病六疾孤老稚弱弥足矜念遣中书舍沾┰。  

明帝建武元年十一月诏省新林苑先是民地悉以还主原责本直。  

束昏侯永元三年六月京邑雨水遣中书舍人二县官长赈赐有差。  

梁高祖天监七年九月丁亥诏曰：刍牧必往姬文垂则雉兔有刑姜宣致贬薮泽山林毓材是出斤斧之用比屋所资而顷世相承并加封国岂所谓与民同利惠兹黔首凡公家诸屯戍世见封气者可悉开常禁。  

十六年正月南郊诏曰：朕当思治政道未明昧旦劬劳亟移星纪今太御气勾芒首节升中就阳敬克展务承天休布兹利泽尤贫之家勿收今年之调其无田业者所在量宜赋给。若民有产子即依格优蠲孤老鳏寡不能自存咸加赈┰。  

普通元年正月乙亥改元大赦诏曰：鳏寡孤独并加赈┰。  

陈高祖永定三年闰四月庚寅诏曰：开廪赡绝育民之大惠巡方┰患前王之令典朕当斯季俗推君德未孚民瘼犹甚重兹多垒弥疚纳隍良繇四聪弗达千里勿应施之仁何其有爽残弊之轨致此未康吴州晋州去岁蝗旱郢田虽祝郑渠终涸室靡盈积之望家有填壑之嗟百姓不足兆民何赖近已遣中书舍人江德藻衔命东阳与令长二千石问民疾苦仍以入台仓见米分恤虽德非既饱庶微慰阻饥。  

东魏孝静天平元年十月迁都於邺出粟一百三十万以赈贫人是时六坊之众从武帝而西者不能万馀人皆北从并给常廪春秋二时赐帛以供衣服之费。  

北齐神武为东魏大将军天平三年四月乙酉并肆汾建晋东雍南汾秦陕九州霜旱人饥流散请所在开仓赈给。  

废帝乾明元年四月诏河南定冀赵瀛南胶光青九州往因虫水颇伤时稼遣分途赡衄。  

武成帝河清二年四月并汾景东雍南汾五州虫旱伤稼遣使赈┰。  

梁太祖开平四年十二月己巳诏曰：滑宋辉亳等州水涝败伤人户愁叹朕为民父母良用痛心其令本州各等级赈贷所在长吏监临周给务令存济壬辰赈贷东都畿内如宋滑制。  

○闰位部　仁爱  

《传》曰：上思利民忠也。《书》曰：民罔常怀怀于有仁是知仁之为德本乎！恻隐恤患推恩济众诚在上者之所急也。故有轸其札瘥之殃救其凶荒之夭穷是念道堇斯掩弛悼耄之宪释兵驺之役优蠲孕育疏迪幽皆爱人之深旨为邦之要道也。至於禁燎原之暴罢竭泽之取闭屠肆以顺时训逸鸷禽以育生物斯。又惠达於飞潜仁被於品物者矣。盖忄替怛之爱好生之德圣人之所先载籍之攸述可不务乎！。  

宋文帝元嘉四年五月京师疾疫遣使存问给衣药死者。若无家属赐以棺器。  

十年正月大赦诏孤老六疾不能存者人赐五斛。  

二十四年六月京邑疫疠丙戌使郡县及营署部司普加履行给以医药。  

二十六年三月行幸丹徒诏遣使巡行百姓问所疾苦孤老鳏寡六疾不能自存者人赐五斛。  

孝武大明四年诏曰：都邑节气未调疾疠犹众言念民瘼情有矜伤可遣使存问并给医药其死亡者随宜赈┰。  

後废帝元徽二年五月讨平桂阳王休范诏建康秣陵二县埋藏所杀贼尸。  

南齐太祖初为齐公平袁灿等屯新亭中兴堂教曰：河南称慈谅繇掩广汉流仁实存殡朽近袤制兹营崇沟浚堑古墟曩时有湮移深松蔑草或至刊临轩动怀巡隍增怆宜并为收葬并设薄祀。  

建元元年六月乙亥诏曰：宋末频年戎寇兼灾疾损或枯骸不收毁榇莫掩宜速宣下埋藏营恤。若标题犹存姓字可识可即运载致还本乡有司奏遣外监典事四人周行离门外三十五里为限其馀班下州郡无棺器标题者所属以台钱供市。  

武帝永明二年八月甲子诏曰：窆枯掩骼义重前诰衄老哀癃为令典朕永思民瘼弗忘鉴寐声惠未敷物多乖所京师二县或有久坟毁废可随宜掩埋遗骸未榇并加敛瘗病疾穷困不自存者详为条格并加沾赉。  

四年闰正月辛丑籍田诏孤老穷贫赐十石。  

五年正月辛卯赐孤寡老疾各有差。  

六年八月诏吴兴水潦被水之乡赈赐痼疾笃癃口二斛老口一斛小口五斛。  

十年正月诏赐孤老六疾人五斛。  

郁林王即位诏曰：近北掠馀口悉充军实刑故无小罔或攸赦抚孤兴仁事深睿范宜从荡宥许以自新可一同放遣还复民籍已赏赐者亦皆为赎。  

明帝建武二年正月辛未诏京师二县有毁发坟垅随宜修理。  

东昏侯永元九年七月丁亥京师大水死者众诏赐死者棺器并赈┰。  

梁高祖初为大司马承制下令以朱雀之捷逆徒送死者特许家人殡葬。若无亲属或有贫苦二县长尉即为埋掩建康城内不达天命自取沦灭亦同此科天监元年四月丙寅即位诏曰：宋氏以来并恣氵侈倾宫之富遂盈数千推算五都愁穷四海并婴罹冤横拘逼不一抚命管良家不被蠲织室绣房幽厄犹见役弊国伤和莫斯为甚凡後宫乐府西廨暴室诸如此例一皆放遣。若衰老不能自存官给廪食。  

十一年正月壬辰诏曰：夫刑法悼耄罪不收孥礼著明文史彰前事盖所以申其哀矜故罚有弗及近代相因厥网弥峻髫年华同坐入愆虽惩恶劝善宜穷其制而老幼流离良亦可愍自今逋讠之家及罪应质作。若年有老小可停将送。  

四月戊午诏曰：去载朐山大歼鬼类宜为京观用旌武功但伐罪吊民皇王盛轨掩骼埋仁者用心可下青州悉使藏殡。  

十二年二月丙寅诏曰：掩骼埋义重周经椟有加事美汉策朕向隅载怀每勤造次收藏之命亟下哀矜而县遐深遵奉未洽然路隅往往而有言愍沉枯弥劳伤恻可明示远近各巡境界。若委骼不葬或衣莫改即就收敛量给棺具庶夜哭之魂斯慰г霜之骨有归。  

十六年正月南郊诏民有产子依格优蠲孤老鳏寡不能自存咸加赈恤。  

十七年八月诏以兵驺奴婢男年登六十六女年登六十免为平民。  

普通二年正月南郊诏曰：春司御气曳恭报祀陶匏克诚苍璧礼备恩随乾覆布兹亭育凡民有稚不能自存者郡县咸加收养赡给衣食每令周足以终其身。又於京师置孤独园孤独有归华不。若终年命厚加料理尤贫之家勿收租赋。  

四年正月诏应诸穷病咸加赈┰。  

大同七年十一月诏停在所役使女子丁。  

十年四月乙卯诏鳏寡孤独尤贫者赡┰各有差。  

陈文帝天嘉元年正月大赦诏鳏寡孤独不能自存者赐人五斛。  

三年三月诏侯景以来遭乱移在建安晋安义安郡并许还本土其被略为奴婢者释为良民。  

宣帝大建五年四月癸亥诏北伐众军所杀齐兵并令埋掩。  

东魏孝静天平二年三月以旱故诏京邑及诸州郡县收瘗骸骨。  

二年五月赐鳏寡孤独贫穷衣物各有差。  

四年六月诏尚书掩骸埋。  

北齐文宣帝天保七年五月以肉为断慈遂不复食八年四月诏诸取虾蟹见蛤之类悉令停断唯听捕鱼。又诏公私鹰鹞俱亦禁绝。  

九年三月己丑诏限仲冬一月燎野不得他时行火损昆虫草木。  

废帝乾明元年诏诸良口配没宫内及赐人者并免放。  

孝昭帝皇建元年八月乙酉诏宫奴婢年六十以上免为庶人。  

武成帝清河元年正月诏并断屠杀以顺春令。  

後主天统四年十二月甲申诏掖廷晋阳中山宫人等及邺下并州大清宫官口二处其年六十以上及有病患者仰所司简放。  

五年二月乙丑诏应宫刑者并免为官口。又诏禁网捕鹰鹞及畜养笼放之物。  

武平七年正月壬辰诏去秋已来水潦人饥不自立者所在付大寺及诸富户济其性命。  

梁太祖开平元年九月辛丑西京大内放出两宫内人及前朝宫人任其所。  

十一月壬寅帝以征讨未罢调补为先遂命尽赦逃亡背役髡黥之人各许归乡里（是髡黥也。皆四方赤子二十年以来兵戈之地擒俘蒸人为将中子弟遂黥之以记军号冀绝其逋逸逮于年月寝远倦于征役或怀乡土遂多奔叛所在关防察恤征役而执皆谓之背军复送本所无不诛者近年尤多此色洎潜窜之後乡里不容乃皆结党群集山薮之间以生因之为盗实州县之大患今乃许归乡里无问从来各得安便营生故之徒十去八九焉斯亦关政化也。）。  

二年七月癸巳敕禁屠宰两月。  

八月辛亥敕应有暴露骸骨各委差人埋瘗。  

乾化二年五月丁亥诏曰：生育之人爰当暑月乳哺之爱方及薰风傥肆意於屠岂推恩於自养俾无殄暴以助发生宜令两京及诸州府夏季内禁断屠宰及采捕天民之穷谅由赋分国章所载亦务兴仁所在鳏寡孤独废疾不济者委长吏量加赈┰史载葬枯用彰轸恻礼称掩骼将致和平应兵戈之地有暴露骸骨委所在长吏差人专功收瘗国疠之文尚标七祀良药之郊亦载三医用怜无告之人宜徵有嘉之术凡有疫之处委长吏检寻医方於要路晓示如有家无骨肉兼困穷不济者即仰长吏差医给药救疗之。  

○闰位部　恤征役  

周公东山之诗所以闵征役之劳也。故曰：说以使民民忘其劳其是之谓矣。始於孙氏逮於朱梁属正闰之迭兴实金革之靡息人嗟于役之苦户掩其空之咏繇是下宽大之诏敦休息之义惠泽洽於存没仁风动於迩遐斯所以得为国之体叶养民之道也。吴大帝黄武五年春令曰：军兴日久民离农畔父子夫妇不能相┰孤甚愍之今北虏缩窜方外无事其下州郡有以宽息。  

景帝永安元年诏曰：诸吏家有五人三人兼重为役父兄在都子弟给郡县吏既出限米军出。又从至於家事无经护者朕甚愍之有五人三人为役听其父兄所欲鬲为鬲一人除其米限军出不从。  

宋高祖初为晋太尉凡南北征伐战亡者并列上赙赠尸丧未及遣主帅迎接到还本土。  

永初元年七月诏从征关雒陨身战场幽没不反者赡赐其家。  

文帝元嘉四年二月行幸丹徒诏登城三战及大将家随宜周┰。  

二十六年三月幸丹徒诏登城三战及大将战亡堕没之家老病单弱者并加赡┰。  

孝武帝以元嘉三十年五月即位八月诏武皇帝旧役军身尝在斋内人身犹存者并赐解户。又以新亭战亡者复同京城。  

大明三年八月诏曰：近北讨文武於军亡没或殒身矢石或厉疾死亡并尽勤王事而敛卑薄可并更赙给务令丰厚。  

明帝太始三年二月为战亡将士举哀。  

後废帝即位初诏缘戍兵老疾者悉听还。  

元徽二年五月讨平桂阳王休范诏建康秣陵二县收诸军死者。  

南齐太祖建元四年诏曰：比岁申威西北义勇争先殒气寇场命尽王事战亡蠲复虽有常典主者遵用每伤简簿建元以来战亡赏蠲租市二十年杂役十年其不得收尸王军保押亦同此例。  

武帝时王奂为镇北将军雍州刺史帝以行北诸戍士卒多褴缕送褶三千具令奂分赋之。  

明帝建武元年十一月诏细作中署材官军府凡诸工可借开番假递令休息。  

三年诏去岁索虏寇边缘边诸州郡将士有临阵及疾病死亡者并送还本土。  

东昏侯即位初诏雍州将士与虏战死者复除其差永元元年太尉陈显达救幽州败绩於马圈诏为战亡将举哀。  

梁高祖初为大司马承制下令以义师临阵致命及病疾死亡者并加葬敛收┰遗孤。  

陈文帝天嘉四年诏赠讨周迪将士死王事者。  

五年十二月曲赦建安晋安二郡讨陈宝应将士死王事者并给棺送还本乡并复其家疮痍未瘳者给其医药。  

少帝光太二年正月庚子诏讨华皎军人死王事者并给棺送还本乡仍复其家。  

宣帝太建二年二月丙午诏曰：自讨周迪华皎以来兵交之所有死亡者并令收敛并给棺送还本乡疮痍未瘳者各给医药。  

七年六月丙戌为北讨将士死王事者克日举哀。  

十年四月庚戌诏曰：懋赏之言明於训诰挟纟广之美著在抚巡近岁薄伐廓清淮泗摧锋致果力栉风沐雨寒暑亟离念功在兹无忘终食宜班荣贵用雠厥力纟圭在军者可并赐爵三级并加赉┰付选即便量处。  

北齐文宣帝天保二年九月壬申诏免诸伎作屯收杂色役隶之徒为白户。  

孝昭帝即位诏军人战亡死王事者以时申闻当加荣赠。  

梁太祖开平元年十二月辛亥诏曰：潞寇未平王师在野攻战之势难缓於寇围飞免之勤实劳於人力永言辍耒深用轸怀宜令长吏丁宁布告期以兵罢之日给复赋租，於是户人闻之皆忘其倦。  

二年三月幸泽州下诏以去年六月後昭义行营阵殁都将吏卒死於王事追念忠赤乃录其名氏各下本军令给养妻孥三年内官给粮赐。  

三年七月乙丑敕行宫将士阵殁者咸令所在给椟津置归乡里战卒闻之悉感涕。  

八月辛亥制诸郡如有阵殁将士仰逐都安存家属如有弟兄儿侄便给与衣粮充役。  

## ●卷一百九十六  

○闰位部　建都  

先王之制封畿建都邑必即土中而为民极自秦据势胜宅於咸雍固河践华遂吞六国蜀专西海之利而启国成都吴占石头之固而定居建业宋齐四代丕承晋绪南面君民载祀三百东魏迁邺高齐是继朱梁革命浚郊攸宅皆辨方正位经营卜策作都制畿保姓傅祚至。若孙氏之始肇基於武昌梁德之季改卜於荆渚亦著於篇云：秦始皇帝初为秦王都咸阳（今京兆府是秦自孝公作为咸阳筑冀阙事具列国君部建国门）。  

二十六年徙天下豪富於咸阳十二万户诸庙及章台上林皆在渭南秦每破诸侯写放宫室作之咸阳北阪上（在长安西北汉武时别名渭城）南临渭自雍门以东至泾渭殿屋衤复道周阁相属所得诸侯人锺鼓以充入之。  

二十七年作信宫渭南已更命信宫为极庙象天极自极庙道通郦山作甘泉前殿筑甬道自咸阳属之是岁赐爵一级治驰道（驰道天子道也。若今之中道然《汉书》贾山《传》曰：秦为驰道於天下东穷燕齐南极吴楚江湖之上滨海之观毕至道广五十步三丈而树厚筑其外隐以金椎树以青松）。  

三十五年除道道九原（地理志五原郡有九原县）抵阳（徐广曰：表云：道九原通甘泉）堑山堙谷直通之始皇以为咸阳人多先王之宫庭小吾闻周文王都丰武王都镐丰镐之间帝王之都也。乃营作朝宫渭南上林苑中先作前殿阿房东西五百步南北五十丈上可以坐万人下可以建五丈旗周驰为阁道自殿下直抵南山表南山之颠以为阙为衤复道自阿房渡渭属之咸阳以象天极阁道绝汉抵营室也。阿房宫未成欲更择令名名之作宫阿房故天下谓之阿房宫隐宫徒刑者七十馀万人乃分作阿房宫或作郦山发北山石椁乃写蜀荆地材皆至关中计宫三百在高陵县筑垣墙如街巷关外四百馀，於是立石东海上朐界中以为秦东门因徙三万家郦邑五万家阳皆复不事十岁。  

二世元年十二月就阿房宫。  

蜀先主以汉献帝建安十九年降刘璋於成都自领益州牧二十六年即皇帝位都成都先是诸葛亮谓先主曰：荆州此据汉沔利尽南海东连吴会西通巴蜀此用武之国益州险塞沃野千里天府之土高祖因之以成帝业将军既帝室之胄。若跨有荆益保其阻西和诸戎南抚夷越结好孙权内修政理天下有变则命一上将将荆州之军以向宛雒将军身率益州之众出於秦川百姓孰敢不箪食壶浆以迎将军者乎！先主从之。  

吴大帝以後汉献帝建安六年为会稽太守屯吴使丞之郡十六年徙治秣陵初张谓帝曰：秣陵楚武王所置名为金陵地势冈阜连头访问故老云：昔秦始皇东巡会稽经此县望气者云：金陵地形有王者都邑之气故掘断连冈改名秣陵今处所具存地有其气天之所命宜为都邑帝善其议未能从也。蜀先主之东宿於秣陵周观地形亦劝都之帝曰：智者意同遂都焉。  

十七年城石头改秣陵为建业。  

魏文帝黄初二年大帝自公安都鄂改名武昌以武昌下雉寻阳阳新柴桑沙羡六县为武昌郡八月城武昌。  

黄武二年正月城江夏山。  

黄龙元年九月迁都建业因故府不改馆。  

赤乌八年遣校尉陈勋将屯田及作士三万人凿句容中道自小其至阳西城通会市作邸阁。  

十年三月改作太初宫诸将及州郡皆义作後主甘露元年九月从西陵督步阐表徙都武昌御史大夫丁固右将军诸葛靓镇建业。  

宝鼎元年十二月还都建业卫将军滕收留镇武昌。  

二年六月起显明宫十二月移居之。  

宋高祖受晋禅都建业。  

文帝元嘉二十年正月於台城东西作万春千秋二门。  

二十五年四月乙巳新作阊阖广莫二门改先广莫门曰：承明开阳门曰：津阳。  

孝武帝孝建元年正月起正光殿。  

大明三年以扬州所统六郡为王畿以东扬州为扬州。  

四年四月以南琅邪隶王畿。  

五年初立驰道自阊阖至於朱雀门。又自承明门至於玄武湖。  

六年新作大航门。  

前废帝景和元年以石头城为长乐宫东府城为未央宫罢东扬州并杨州以北邸为建章宫南第为长杨宫。又以王畿诸郡为扬州以扬州为东扬州。  

南齐太祖受宋禅都於建业建元二年五月立六门都墙（宋世外六门设竹篱帝即位有发白言白门三重开竹篱穿不完帝感其言故立都墙王俭谏之帝曰：吾欲令後世无以加也。）梁高祖受齐禅都建业。  

天监六年九月改阅武堂为德阳堂听讼堂为仪贤堂。  

七年正月作神龙仁虎阙於端门大司马门外。  

二月新作国门於越城南。  

九年正月新作缘淮塘北岸起石头迄东治南岸起後渚篱门迄三桥。  

十年作宫城门三重楼及开二道。  

十二年二月辛巳新作太极殿改为十三间三月庚子太极殿成。  

元帝为荆州刺史太清三年侯景陷建业承圣元年十一月即位於荆州。  

二年八月诏曰：夫爰始居亳不废先王之都受命於周无改旧邦之颂顷戎旃既息关柝无警去鲁兴叹有感宵分过沛殒涕实劳梦寐仍以潇湘作梗庸蜀阻兵命将授律指期克定今八表清四郊无垒宜从青盖之典言归白水之乡江湘委输方船连舳巴峡舟舰精甲百万先次建业行实京师然後六军遄征九扬旆拜谒营陵修复宗社主者详依旧典以时宣勒初帝以建业凋残方须修葺江陵殷盛便欲安之。又其故府臣僚皆楚人也。并愿即都荆郢尝召群臣议之领军将军胡僧吏部尚书宗懔太府卿黄罗汉御史中丞刘等曰：建业虽是旧都王气已尽。且与北寇邻接止隔一江。若有不虞悔无及矣。臣等。又尝闻之荆南之地有天子气今陛下龙飞纂业其应斯乎！天时人事徵祥如此臣等所见迁徙非宜元帝深以为然时左仆射王褒尚书周弘正咸侍坐乃顾谓褒等曰：卿意以为何如褒性谨慎知元帝多猜忌弗敢公言其非当时唯唯而已後因清间密谏言辞甚切元帝颇纳之然其意好荆楚已从僧等策明日乃於众中谓褒曰：卿昨日劝还建业不为无理褒以宣室之言岂宜显之於众知其计之不用也，於是不复言。  

敬帝太平元年十一月起龙神虎门。  

後梁宣帝初为南雍州刺史称藩於後魏时周太祖为丞相命帝为梁王帝乃於襄阳置百官承制封拜太祖令柱国于谨伐江陵帝以兵会之及江陵平太祖立帝为梁王居江陵东城资以江陵一州之地其襄阳所统尽归於魏帝乃称皇帝於其国其庆赏刑政官方制度并同王者唯上疏则称臣奉西魏正朔陈高祖受梁禅都建业。  

永定二年七月起太极殿初侯景之平也。火焚太极殿承圣中议欲营之独阙一柱至是有樟木大十八围长四丈五尺流泊陶家後渚监军邹子度以闻诏中书令沈众兼起部尚书少府卿蔡俦兼将作大匠起太极殿。  

文帝天嘉五年九月城西城。  

六年九月新作大航。  

宣帝太建四年十二月丁卯诏曰：梁氏之季兵火荐臻承华焚荡顿无遗构宝命惟新将迄二纪频事戎旅未遑修缮今工役差椽楹有拟来岁开肇创筑东宫可权置起部尚书将作大匠用主监作。  

七年六月己酉改作龙神虎门。  

九年十二月戊申东宫成皇太子移於新宫。  

後主末年起齐宫国人歌曰：齐宫观来无际畔东魏孝静帝天平元年十月即位於雒城之东是月车驾北迁於邺诏齐献武王高欢留後部分改司州为雒州以尚书令元弼为仪同三司雒州刺史镇雒阳十一月车驾至邺居北城相州之廨改相州刺史为司州牧魏郡太守为魏尹徙邺旧径百里以居新迁人分邺置临漳县以魏郡林虑广平阳丘汲郡黎阳东濮阳清河广宗等郡为皇畿起部郎中辛术奏曰：今皇居徙御百度创始营构一兴必宜中制上则宪章前代下则模写雒京今邺都虽旧基址毁灭。又图记参差事宜审定臣虽膺职司学不稽古国家大事非敢专之通直散骑常侍李业兴硕学通儒博闻多识万门千户所宜访询今求就之披图按记考定是非参古杂今折中为制召画工并所须调度具造新图申奏取定庶经始之日执事无疑诏从之。  

二年八月发众七万六千人营新宫。  

兴和元年九月发畿内十万人城邺四十日方罢北齐文宣帝受东魏禅都邺。  

天保二年改显阳殿为昭阳殿起宣光建始嘉福仁寿诸殿。又修广三台宫殿。  

七年诏造金华殿时高隆之为尚书右仆射领营构大将军京邑制造莫不繇之增筑南城周回二十五里以漳水近於帝城起长堤以防溢之患。又凿渠引漳水周流城郭造水治碾并有利於时。  

九年八月发丁匠三十馀万营三台於邺下因其旧基而高博之大起宫室及游豫园至是三台成改铜爵曰：金凤金虎曰：圣应冰井曰：崇光。  

後主天统三年十二月起晋阳大明殿。  

武平二年七月诏营邯郸宫。  

梁太祖开平元年四月受唐禅都汴诏曰：古者兴王之地受命之邦集大勋有异庶方г庆泽所宜加等故丰沛著起祚之美襄邓有建都之荣用壮洪基。且旌故里爰遵令典先示殊恩宜升汴州为开封府建名东都其东都改为西都仍废京兆府为雍州刺史佐国军节度使是月制宫殿门及都门名额正殿为崇元殿东殿为玄德殿内殿为金祥殿万岁堂为万岁殿门如殿名大内正门为元化门皇墙南门为建国门滴漏门为启运门下马门为升龙门玄德殿前门为崇明门正殿东门为金乌门西门为玉兔门正衙东门为崇礼门东偏门为银台门宴堂门为德阳门天王门为宾天门皇墙东门为宽仁门浚仪门为厚载门皇墙西门为神虎门望京门为金凤门宋门为观化门尉氏门为高明门郑门为开明门梁门为乾象门酸枣门为兴和门封丘门为含曜门曹门为建阳门开封浚仪为赤县尉氏封丘雍丘陈留为畿县。  

五月改文思院为乾文院同和院改为佐鸾院以西都水北宅为大昌宫。  

六月以西都徽安门北路逼近大内宫垣兼非民便令移自榆林直趣端门之南。  

二年七月甲午以高明门外繁台为讲武台是台西汉梁孝王之时尝按歌阅乐於此当时因名曰：吹台其後有繁氏居於其侧里人乃以姓呼之时代绵寝虽官吏亦从俗焉帝每登眺乘训戎宰臣以是事奏而名之。  

三年正月改西京贞观殿为文明殿含元殿为朝元殿。  

二月改思政殿为金銮殿敕东都曰：自州作府建邑为都未广邦畿颇亏国体其以滑州酸枣县长垣县郑州中牟县阳武县宋州襄邑县曹州戴邑县许州扶沟鄢陵县陈州太康县等九县宜并割属开封府仍为畿县。  

七月改章善门为左右银台门其左右银台门却改为左右兴善门。  

十一月敕改乾文院为文思院行从殿为兴宅殿球场为安球场。又改弓箭库殿为宣武殿。  

○闰位部　封建  

草昧建侯羲易之教显武成分土《周书》之制存皆所以懋德畴庸藩屏王室自运衰典午祚启馀分何尝不锡壤开封报功怀远梁承唐弊方夏不宾恩极於誓河宠逾於赐履务丰姑息之意非复选建之<矢见>名器假人於斯为甚五等之爵盖其常制繇是略而勿论一字之封兹为殊典聊用存而垂诫。  

宋顺帝明二年立故武昌太守刘琨息颁为南丰县王。  

梁高祖普通六年正月魏徐州刺史元法僧以彭城来降授司空封始安郡王二月改封宋王时魏宗正卿元树以尔朱荣乱归国封为邺王。  

太清元年魏大将军侯景降请元氏戚属愿奉为王诏封元贞为咸阳王以天子礼遣还北景败而反东魏孝静帝武定七年正月梁北徐州刺史萧正表以镇内附封兰陵郡公吴郡王。  

北齐文宣帝天保元年即位诏封功臣高隆之为平原王厍狄干为章武王斛律金为咸阳王贺拔仁为安定王韩轨为安德王尔朱浑道元为扶风王彭乐为陈留王司空公潘相乐为东平王。  

五年八月武卫将军长乐郡公段韶降梁将东方白额执而斩之并其诸弟等传首京师江淮帖然民皆安辑帝嘉其功诏赏吴口七十人封平原郡王。  

七年正月封司空侯莫陈相为白水郡王。  

十年正月太尉长乐郡公尉粲肆州刺史濮阳公娄仲远并进爵为王。  

孝昭帝皇建元年封瀛州刺史娄献为安东王。  

武成帝封娄定远为临淮郡王。  

後主天统五年四月封开府城阳郡公慕容俨为义安王。  

武平二年九月左丞相平原王段韶病笃诏封其子深济北王以忄尉其意。  

梁太祖开平元年四月即位制武安军节度使马殷进封楚王。  

五月进封河南尹兼河阳节度使张全义为魏王两浙节度使钱Α进封吴越王。  

二年五月封义昌军节度使刘守文加中书令封大彭王卢龙军节度使刘守光封河间郡王许州节度使冯行袭封长乐王。  

三年三月进封朔方节度使颍川郡公韩逊为颍川郡王。  

四月制易定节度使王处直进封北平王福建节度使王审知封闽王广州节度使刘隐封南平王同州节度使刘知俊封大彭郡王山南东道节度使杨师厚封弘农郡王。  

七月进封幽州节度使河间郡王刘守光为燕王乾化元年五月制封延州节度使高万兴为渤海郡王。  

七年封保义节度使王坛为琅邪郡王。  

末帝以乾化三年二月即位寻以太子太师致仕葛从周为潞州节度使封陈留郡王。  

三月制进封天雄军节度使弘农郡王杨师厚为邺王夏州节度使李仁福封陇西郡王。  

贞明元年二月进封延州节度使渤海郡王高万兴为渤海王六年四月进封延安王。  

○闰位部　勤政  

夫君人者惟政是务为政者惟勤是治故《传》曰：文王犹勤况寡德乎！。若乃据有疆宇抗行正统苟或逸豫靡戒忧劳是忘既法制之罔修岂民心而可固则有鸡鸣废寝日昃视朝量书有程投签自警虽簿领之细躬加受奏狱讼之繁亲为临决劳精靡倦纟总揽不遗故得下情上通庶事无壅保安之道谅在兹乎！垂诸信史焕然可则。  

秦始皇在位天下之事无大小皆决於帝至以衡石量书（石一百二十斤）日夜有程不中程不得休息。  

吴大帝亲断诸县仓库及囚系长丞皆见吕岱守吴丞处法应问甚称帝意召署录事。  

宋高祖永初元年十二月朔车驾临延贤堂听讼。  

二年四月。又於华林园听讼。  

五月己酉甲戌。又幸华林园听讼。  

六月壬寅。又於华林园听讼。  

八月壬辰。又於华林园听讼。  

十月癸卯於延贤堂听讼。  

文帝元嘉三年五月丙午临延贤堂听讼。  

六月丙寅。又於延贤堂听讼丙子。又听讼。  

五年十月甲辰於延贤堂听讼。  

八年三月甲申於延贤堂听讼。  

孝武以元嘉三十年四月即位冬十月癸未车驾於阅武堂听讼。  

孝建三年二月始制朔望临西堂接群下受奏事。  

六月於华林园听讼。  

大明元年五月癸酉於华林园听讼自是非巡狩军役则车驾岁三临讯。  

八月壬寅於华林园听讼。  

十月丙申诏曰：旒纟广之道有孚於结绳日昃之勤已切於姬后况世弊教浅岁月浇季朕虽戮力内未明求衣而识狭前王务广昔代永言菲德其愧良深朝咨野怨自达者寡惠民利公所昧实众自今百辟庶尹下民贱隶有怀诚抱志拥郁衡闾失理负谤未闻朝听者皆听躬自申奏小大以闻朕因听政之日亲对览焉。  

十二月戊戌於华林园听讼。  

二年三月丁卯於华林园听讼。  

九月癸卯於华林园听讼。  

闰十二月庚申於华林园听讼。  

三年四月癸卯於华林园听讼。  

九月乙巳诏曰：自今囚至辞具并即以闻朕当悉详断庶无留狱。  

十二月戊午於华林园听讼。  

四年五月庚辰於华林园听讼。  

九月甲申於华林园听讼。  

十二月乙未於华林园听讼。  

五年五月丙辰幸阅武堂听讼。  

七年二月幸南豫州帝於行所讯溧阳永世丹阳县囚。  

八月幸建康秣陵县详狱囚。  

九月车驾幸廷尉讯狱囚。  

十月行幸江宁县讯狱囚。  

十一月车驾习水军於梁山原放行狱徙系。  

明帝泰始五年三月丙寅幸中堂听讼。  

六年十月己酉幸东堂听讼。  

後废帝元徽三年四月丙戌车驾幸中堂听讼。  

南齐太祖建元二年十二月乙巳车驾幸中堂听讼。  

武帝永明二年六月癸卯车驾幸中堂听讼。  

三年七月诏丹阳所领及馀二百里内见囚同集京师自此以外委州郡决断。  

八月乙未车驾幸中堂听讼。  

明帝建武二年四月己亥诏三百里内狱讼同集京师克日听览。  

梁高祖微时知民疾苦逮践皇极躬览庶事日昃听政求民之瘼乃命轩以省方俗置石以达穷民务加隐恤舒其急病每至冬月四更竟即张烛看事执笔触寒手为皴裂纟奸摘伏洞尽物情常有怀哀矜泣涕然後可奏日止一食膳无鲜腴唯豆粗粝陈高祖以永定元年十月即位其月戊寅舆驾幸华林园亲览词讼临赦囚徒。  

二年三月乙卯帝幸後堂听讼。  

三年六月癸卯帝疾小瘳临讯狱讼。  

陈文帝天嘉元年八月癸未临景阳殿听讼帝每有主者奏决妙识真伪一夜内刺闺取外事分判者前後相续每鸡人伺漏传更签於殿中及刺送者必投签於阶石上令钅仓然有声云：吾虽眠亦令人惊觉也。东魏孝静帝天平四年六月己巳幸华林园理讼。  

元象元年六月壬辰帝幸华林园听讼。  

武定元年三月帝亲听讼。  

北齐文宣帝天保六年三月戊戌临昭阳殿听狱决讼。  

七年二月辛未诏常山王演等於凉风殿读尚书奏按论定得失帝亲决之。  

废帝乾明元年正月甲辰幸华林园亲录囚徒死罪以下降免各有差。  

○闰位部　诫励  

伊训曰：儆于有位洪范云：是彝是训自昔哲王曷尝不诫励厥俗俾克繇礼敷言庶列罔或旷官蔼然令猷布於简册自汉鼎既轻幅员分裂英雄崛起各据势胜庇民主祀率先风教。若夫继体承业贞邦作翰葛ぱ固本闺门笃爱是必勖以道义责成寄任窒其嗜好禁其骄纵至有肃奉军志力扶义举专宰牧之任参刑法之重分职联事交修庶务莫不顺考古训申明诫诰以至临遣谕旨督诲切至盖御下之明略垂世之隆范也。  

蜀先主遗诏後主曰：勿以恶小而为之勿以善小而不为惟德能服於人汝父德薄勿效之可读《汉书》礼记暇历观诸子及《六韬》商君书益人意智闻丞相为写申韩《管子》《六韬》一通已毕未送道亡可自更求闻达。  

後主时来敏为辅军将军坐事去职後为大长秋。又免後累迁光禄大夫复坐过黜前後数贬削皆以语言不节举动违常也。後以敏为执慎将军欲令以官重事自警戒也。  

吴大帝谓吕蒙及蒋钦曰：卿今当涂掌事宜学问以自开益蒙曰：在军中尝苦多务恐不容复读书帝曰：孤岂欲卿治经为博士邪但当令涉猎见往事耳卿言多务孰。若孤孤少时历诗书礼记《左传》国语惟不读易至统事以来省三史诸家兵书自以为大有所益如卿二人意性朗悟学必得之宁当不为乎！宜急读孙子《六韬》《左传》国语及三史孔子言终日不食终夜不寝以思无益不如学也。光武当兵戈之务手不释卷孟德亦自谓老而好学卿何独不自勉勖邪蒙始就学笃志不倦经其所览旧儒不胜後鲁肃上代周瑜过蒙言议常欲受屈肃拊蒙背曰：吾谓大弟但有武略耳至於今者学识英博非复吴下阿蒙蒙曰：士别三日即便刮目相待大兄今论何一称穰侯乎！兄今代公瑾既难为继。且与关侯为邻斯人长而好学读《左传》略皆上口梗亮有雄气然性颇自负好陵人今与为对当有单衤复以卿待之密为肃陈三策肃故受之秘而不宣帝常叹曰：人长而进益如吕蒙蒋钦盖不可及也。富贵荣显更能折节好学耽悦书传轻财尚义所行可述并作国士不亦休乎！帝常下令诸将曰：夫存不忘亡安必虑危古之善教昔隽不疑汉之名臣於安平之世而刀剑不离於身盖君子之於武备不可以已况今处身疆畔豺狼交接而可轻脱不思变难哉！顷闻诸将出入各尚谦约不从兵甚非备虑爱身之谓夫保身遗名以安君亲孰与危辱宜深警戒务崇其大副孤意焉。  

建昌侯虑有才名时丞相顾雍等请开府假节大帝乃诏曰：期运扰乱凶邪肆虐威罚有序干戈不戢以虑气志休懿武略夙昭必能为国佐定大业故授以上将之位显以殊特之荣宠以兵马之势委以偏方之任外欲威振敌虏厌难万里内欲镇抚远近慰恤将士诚虑建功立事竭命之秋也。虑其内修文德外经武训持盈。若冲则满而不溢敬慎乃心无忝所受宋高祖微时有纳布衫袄等衣皆是敬皇后手自作高祖既贵以此衣付长女稽公主曰：後世。若有骄奢不节者可以此衣示之永初末高祖疾甚召太子戒之。又为手诏曰：朝廷不须复有别府宰相带扬州可置甲士千人。若大臣中任要宜有爪牙以备不祥人者可以台见队给之有征讨悉配以台见军队行还复旧後世。若有纟刀主朝事一委宰相母后不须临朝仗既不入台殿门要重人可许给班剑。  

文帝时刘道济为振武将军益州刺史长史费谦别驾张熙参军杨德年等并聚敛兴利而道济委任之伤政害民民皆怨毒帝闻之与道济诏戒之曰：闻卿在任未尽清省。又颇殖货。若万一有此必宜改之比传人情不甚缉谐当以法御下深思自警以副本望衡山王义季为荆州刺史素嗜酒自彭城王义康废後为长夜之饮略少醒日文帝累加诘责义季引愆陈谢帝诏报之曰：谁能无过改之为贵耳此非唯伤事业亦自损性命世中比比皆汝所谙近长沙兄弟皆缘此致物故将军苏徽耽酒成疾旦夕待尽吾诚断并给药膳至今能立自是可节之物但嗜者不能立志裁割耳晋元帝人主尚能感王导之谏终身不复饮酒汝既有美尚加以吾意殷勤何至不能慨然深自勉励乃复严相割截坐诸纷纭然後少止者幸可不至此一门无此酣酒汝於何得之临书叹塞义季虽奉此旨酣纵如初遂以成疾帝。又诏之曰：汝饮积食少而素羸多风常虑至此今果委顿纵不能以家国为怀近不复顾性命之重可叹可恨岂复一条本望能以礼自厉未欲相苦耳今遣孙道裔就杨佛等令辰夕视汝并进止汤食可开怀虚受慎勿隐避吾饱尝见人断酒无他慊吸盖是当时甘嗜罔已之意耳今者忧怛正在性命未暇及美业复何为令吾煎毒至此耶义季终不改以至於终。  

江夏王义恭虽涉猎文义而骄奢不节既出镇江陵文帝戒之曰：汝弱冠便亲方任天下艰难国家事重虽曰：守成实亦未易隆替安危在吾曹耳，岂可不感寻王业大惧负荷今既分张言集无日无繇复得动相<矢见>诲宜深自砥砺思而後行开布诚心厝怀平当亲礼国士交接佳流识别贤愚鉴察邪正然後能尽君子之心收小人之力汝神意爽悟有日新之美而进德修业未有可称吾所以恨之而不能巳巳者也。汝性褊急袁太妃亦说如此性之所滞其欲必行意所不存从物回改此最弊事宜应慨然立志念自裁抑何至丈夫方欲赞世成名而无断者哉！今粗疏十数事汝别时可省之远大者，岂可具言细碎复非笔可尽礼贤下士圣人垂训骄侈矜尚先哲所去豁达大度汉祖之德猜忌褊急魏武之累《汉书》称卫青将军遇士大夫以礼与小人有恩西门安于矫性齐美关张二将任偏同弊行已举事深宜鉴此。若事异今日嗣子纟刀蒙司徒便当周公之事（臣钦。若曰：司徒即义恭兄弟彭城王义康也。汝不可不尽顺之理苟有所怀密自陈。若形迹之间深宜慎护至於尔时安危天下决汝二人耳勿忘吾言今既进袁太妃供给计足充诸用此外一不须复有求取近亦具此意唯脱应大饷致而当时遇有所乏汝自可少多供奉耳汝一月日自用不可过三十万。若能省此益美西楚殷旷常宜早起接对宾侣勿使留滞判急务讫然後可入问讯既睹颜色审起居便应即出不须停以废庶事也。下日及夜自有馀府舍住止园池台观略所谙计当无须改作司徒亦云：尔。若脱於左右之宜须小小回易当以始至一治为限不须纷纭日求新异凡讯狱多决当时难可逆虑此实为难汝复不习殊当有次第讯前一二日取讯簿密与刘湛辈共详大不同也。至讯日虚怀博尽慎无以喜怒加人能择善者而从之美自归已不可专意自决以矜独断之明也。万一如此必有大郄非唯讯狱君子用心自不应尔刑狱不可壅滞一月可再讯凡事皆应慎密亦宜豫敕左右人有至诚所陈不可漏泄以负忠信之款也。古人言君不密则失臣臣不密则失身或相谗构勿轻信受每有此事当善察之名器深宜慎惜不可妄以假人昵近爵赐尤应裁量吾於左右虽为少恩如闻外论不以为非也。以贵凌物物不服以威加人人不厌此易达事耳声乐嬉游不宜令过蒲酒渔猎一切勿为供用奉身皆有节度奇服异器不宜兴长汝嫔侍左右已有数人既始至西未可复有所纳。又戒之曰：宜数引见佐史非唯臣主自应相见不数则彼我不亲不亲则无因得尽人人不尽复何繇知其众事广引视听既益开博於言事者。又差有地也。乃以刘湛为抚军长史行府州事义恭性甚狷隘年。又渐长欲专政事每为湛所裁主佐之间嫌隙遂构文帝闻之密遣使诘让义恭并使深加谐缉义恭具陈湛无居下之礼。又自以年长未得行意虽奉诏旨颇有怨言上友于素笃欲加酬顺乃诏之曰：事至於此甚为可叹当今之才委授已尔宜尽相弥缝取其可取弃其可弃汝疏云：泯然无际如此甚佳彼猜不可令万一觉也。汝年已长渐更事物。且群情瞩望不以纟刀昧相期何繇故如十岁时动上谘问但当今所专，必是小事耳亦恐量此轻重未，必是得彼之疑怨兼或繇此耶。  

南郡王义宣当为荆州文帝以其人才素短不堪居上流而会稽公主每以为言帝迟回父之元嘉二十一年乃以义宣都督荆雍益梁宁南北秦等州诸军事车骑将军荆州刺史持节常侍如故先赐中诏曰：师护以在西父比表求还出内左右自是经国常理亦何必其应於一往今欲听许以汝代之师护虽无殊绩洁已节用通怀期物不恣群下此信未易非唯声著西土朝野以为美谈在彼已有次第为士庶所安论者乃谓未议遣之今之回换更在欲为汝耳汝与师护年时一辈各有其美万物之议亦互有少劣。若今向事脱一减之者既於西夏交有巨碍迁代之讥必归责於吾矣。复当为师护怨非但一诮而已也。如此则公私俱损为不可不先共善详此事亦易勉耳无为使人动生评论也。师护义季小字也。义宣至镇勤自课厉政事修理。  

孝武帝时太子子业纟刀而狷急在东宫每为帝所责帝乃巡子业启参承起居书迹不谨帝诘让之子业启事陈谢帝。又曰：书不长进此是一条耳闻汝素都懈怠狷戾日甚何以顽固乃尔邪。  

张永为廷尉孝武谓之曰：卿既与释之同姓欲使天下须无冤民。  

明帝时永嘉王子仁为湘州刺史帝遣主书赵扶公宣旨於子仁曰：汝一家门户不建几覆社稷天未亡宋景命集我上流迷愚相扇四海同恶。若非我修德御天下三祖基业一朝坠地汝辈便应沦於异族之手我昔兄弟近二十人零落相继存者无几唯司徒年长令德作辅皇家（臣钦。若等曰：司徒即明帝弟始安王休仁也。）门户所凭与司徒二人而已尚未能厌百姓奸心馀诸王亦未堪赞治我唯有太子一人司徒世子年。又幼弱桂阳巴陵并未有继体正赖汝辈兄弟相倚为强庶使天下不敢觇王室汝辈始十馀岁裁知亻免仰当今诸舍细弱殆不免人轻凌。若非我为主刘氏不办今日汝诸兄弟冲眇为群凶所逼我遂与百姓还图骨肉於汝在心不能无愧即日四海就宁恩化方始方今处汝湘洲汝年渐长足知善恶当每思刻厉奉朝廷为心爵秩自然与年俱进我垂犹子之情著於万物汝亦当知好忆我敕旨。  

南齐太祖时淮北四州起义帝使辅国将军周山图自淮入清倍道应赴敕山图曰：卿当尽相师驭理每存全重天下事唯同心力山岳可摧然用兵当使背後无忧虑。若後冷然无横来处闭目痛打无不摧碎吾正应铸金待卿成勋耳。若不藉此平四州非丈夫也。努力自运勿令他人得上功会义众已为魏所没山图拔三百家还淮阴及武皇帝践阼转黄门郎领羽林四厢直卫山图於新林立墅舍晨夜往还帝谓之曰：卿罢万人都督而轻行郊外自今往墅可以仗身自随以备不虞。  

武帝时晋安王子懋为征北将军雍州刺史帝敕以边略曰：吾比连得诸处启所说不异寇必无敢送死理然为其备不可懈今秋北寇皆越逸者其亡灭之徵吾今亦密行募集须有分明旨的便当处分今普敕镇守并部民丁有事即便应接运已敕更遣想行有至者汝共诸人量觅可使数人往南阳舞阴诸要处参觇粮食最为根本更不要人仗常行视驿亭马不可有废阙并约语彼诸州当其界皆尔不如法即问事。又曰：吾敕荆郢二镇各作五千人阵本拟应接彼耳贼。若送死者即便呼取之已敕子真鱼继宗殷公愍至镇可以公愍为城主三千人配之便足汝可好以阶级在意勿得人求或超三五阶级文章诗笔乃是佳事然世务弥为根本可常忆之汝所启仗此悉是吾左右御仗也。云：何得用之品格不可乖吾自当优量觅送。  

梁高祖时刘孝绰为太子舍人俄以本官兼尚书水部郎奉启陈谢手敕曰：美锦未可便制簿领亦宜稍习顷之即真。  

萧子恪为司徒左长史与弟子范等尝因事入谢高祖在文德殿引见之从容谓曰：我与卿兄弟有言天下之宝本是公器非可力得苟无期运虽有项籍之力不能如何所以班彪王命论云：所求不过一金然终转死沟壑卿不应不读此书宋孝武性猜忌兄弟粗有令名者无不因事鸩毒所遗唯景和其馀朝臣之中或疑有天命而致害者枉滥相继然而或疑有天命而不能害者，或不知有天命而不疑者于时虽疑卿祖而不能如何是疑而不得。又有不疑者如宋明帝本为庸常被免岂疑而得全。又复我于时巳年二岁彼岂知我应有今日当知有天命者非人所害害亦不能得我初平建康城朝廷内外皆劝我云：时代革异物心须一宜行处分我于时依此而行谁谓不可我正言江左以来代谢必相诛戮此是伤於和气所以国祚例不灵长所谓殷鉴不远在夏后之世此是一义二者齐梁虽曰：革代义异往时我与卿之兄弟虽复绝服二世宗属未远卿勿言兄弟是亲人家兄弟自有周旋者有不周旋者况五服之属邪我与卿兄弟便是情同一家岂当都不念此作行路事此是二义我有今日非是本意所求。且建武屠灭卿门致卿兄弟涂炭我起义兵非唯自雪门耻亦是为卿兄弟报仇卿。若能在建武永元之世拨乱反正我虽起樊邓岂得不释戈推奉其虽欲不已亦是师出无名我今为卿报仇。且时代革异望卿兄弟尽节报我耳。且藉丧乱代明帝家天下耳不取卿家天下昔刘子舆自称成帝子光武言假使成帝更生天下亦不复何况子舆乎！梁初人劝我相诛灭者我之犹如向孝武时事彼。若苟有天命非我能杀。若无期运何忽行此正足示无度量曹志亲是魏武帝孙陈思之子事晋武能为晋室忠臣此即卿事例卿是宗室情义异他方坦然相期卿无复怀自外之意小待自当知我寸心。又文献王时内斋直帐阉人赵叔祖天监初入为台斋帅在寿光省高祖呼叔祖曰：我本识汝在北第以汝旧人故每驱使汝比见北第诸郎不叔祖奉云：比多在直出外甚疏假使出亦不能得往高祖曰：若见北第诸郎道我此意我今日虽是革命情同一家但今盘石未立所以得用诸郎者非唯在我未宜亦是欲使诸郎得安耳但闭门高枕後自当见我心叔祖即出外具宣敕语子恪寻出为永嘉太守。  

陈後主至德二年十月诏曰：在事百官辨断庶务必取平允无得挟公害民为己声绩妨紊政道。  

北齐文襄为东魏丞相时刘伟为睢州刺史文襄降书褒奖云：以卿家世忠纯奕代冠冕贤弟贤子并与吾共事怀抱相亦自依然宜勖心力以副所委莫虑不富贵。  

文宣帝时清河王岳子励除青州刺史帝戒之曰：叔父前收青州甚有遗惠故遣汝慰彼黎庶宜好用心无坠声绩励流涕曰：臣以蒙纟刀滥叨扌友擢虽竭庸短惧忝先政帝曰：汝既能有此言吾不虑也。  

梁太祖乾化二年五月诏曰：共理庶民是资牧宰克勤厥职必选端良倘犭旬私以灭公则兴灾而敛怨岂遵条教实蠹风猷其所在长吏不得因缘差役分外诛求律令所施典刑具在宁容残忍合务哀矜宜令所在长吏不得氵刑酷法须臻有道免致无辜。  

## ●卷一百九十七  

○闰位部　朝会  

朝会者礼之经也。嬴秦罢侯守不越境岁时班制。又匪经见吴蜀而下时时间作事之细者史或失传至於声名文物表著明数存诸类例此不复陈沿革在斯粗可纲举俪於大国诚则多惭君彼一隅斯亦为政云：尔。  

吴景帝永安元年十二月戊辰腊百僚朝贺。  

宋文帝元嘉三年正月乙亥朔会群臣於太极前殿明帝泰始二年正月己丑朔以军事不朝会。  

南齐武帝永明六年十月庚申立冬初临太极殿读时令。  

梁太祖开平元年十月癸酉御史司宪薛廷奏请文武百官仍旧朝参先是帝欲亲征北寇命朝臣先赴雒都至是缓其期乃允所奏宰臣请每月初入阁望日延英听政永为常式。  

二年正月癸酉帝御金祥殿受宰臣文武百官及诸藩屏陪臣称贺诸道贡举一百五十七人见于崇元门。  

三年正月戊辰朔帝御金祥殿受宰臣翰林学士称贺文武百官拜表於东上ト门。  

八月甲午敕朕以干戈尚炽华夏未宁宜循卑菲之言用致雍熙之化起八月一日常朝不御金銮崇勋两殿只於便殿听政。  

四年正月壬辰朔帝御朝元殿受百官称贺用礼乐也。  

十一月己亥日南至帝被衮冕御朝元殿列细仗奏乐於庭群臣称贺。  

五年二月丙辰朔帝御文明殿群臣入阁。  

乾化元年九月辛巳朔帝御文明殿群臣入阁刑法待制官各奏事。  

十月乙未帝御朝元门以回鹘吐蕃二大国首领入觐故也。  

○闰位部　宴会  

先王制合宴之礼著序宾之训所以申饮赐之嘉好劝群臣之尽心诗之鹿鸣湛露所为作也。自嬴秦刘蜀以迄江左魏齐传禅逮于朱梁曷尝不乘时展豫置酒高会或历览故邑或翱翔池御班觞於讲礼之隙宿设於考室之际因嘉庆以合饮议勋赏而舍爵征行所次慰劳攸及，於是厚陪鼎之数举酬奖之制赋诗以导其意既醉以毕其欢皆以考经义而稽古推慈惠而逮下者也。  

秦始皇三十四年置酒咸阳宫博士七十人前为寿蜀先主初入蜀於涪大会置酒作乐。  

吴大帝初为吴王欢宴之末自起行酒。又尝大会群臣後蜀使至群臣并会（尝於武昌临钓台饮酒。又尝宴饮於船楼也。）。  

後主每飨宴无不竟日。  

宋文帝元嘉四年三月宴丹徒宫帝乡父老咸与焉。  

二十六年宴于丹徒宫。  

南齐太祖建元元年九月戊申幸宣武堂宴会诏诸王公以下赋诗。  

二年三月己亥幸乐游苑宴会王公以下赋诗。  

武帝永明二年七月诏曰：夫乐所自生先哲垂诰礼不忘本积代同风是以汉明迟回於南阳魏文殷勤於谯国青溪宫体天含辉则地栖宝光定灵源允集符命在昔期运初开经纶方远缮筑之劳我则未暇时流事往永惟哽咽朕以寡薄嗣奉鸿基思存缔构式表王迹考星创制揆日兴功子来告毕规模昭备宜申宴乐之礼以畅感慰之怀可克日小会八月丙午车驾幸旧宫小会设金石乐在位者赋诗。  

四年正月以籍田礼毕幸阅武堂劳酒小会诏赐王公以下在位者帛有差。  

五年正月戊子幸芳林园衤契饮戊申车驾幸芳林园宴。  

九月诏九日出商飚馆登高宴群臣辛卯车驾幸商飚馆是馆帝所立在孙陵岗世呼为九日台。  

十二月戊子太子长子郁林王昭业冠于东宫崇政殿其日小会赐王公以下帛各有差。  

东昏侯永元二年六月庚寅车驾於乐游苑内会如三元京邑女人放观。  

和帝中兴元年五月车驾幸竹林寺禅房宴群臣。  

梁高祖大同十年三月庚戌幸回宾亭宴帝乡故老及所经近县奉迎候者少长数千人各赉钱二千。  

大清元年五月丁酉舆驾幸德阳堂宴群臣设丝竹乐。  

陈高祖永定二年十二月太极殿东堂宴群臣设金石之乐以路寝告成也。  

宣帝大建七年闰九月甘露降乐游苑丁未车驾幸乐游苑采甘露宴群臣诏於苑龙舟山立甘露亭。  

八年四月甲寅诏曰：元戎凯旋群师振旅旌功策赏宜有飨宴今月十七日幸乐游苑设丝竹之乐大会文武。  

後主至德三年十二月辛丑释奠于先师礼毕设金石之乐会王公卿士。  

四年九月甲午舆驾幸玄武湖肆橹舰阅武宴群臣赋诗。  

东魏孝静帝天平三年正月癸卯朔飨群臣於前殿北齐文宣帝天保元年七月诏曰：古人鹿皮为衣书囊成帐有怀盛德风流可想其魏朝御府所有珍奇杂采常所不给人者徒为畜积宜命悉出送纳後园以供七日宴赐。  

九年十一月登三台御乾象殿宴群臣并命赋诗梁太祖开平元年五月丙申御玄德殿宴犒诸军使刘捍符道昭已下赐物有差是月青州许州定州三镇节度使请开内宴各赐方物。  

六月戊寅幸乾元院宴召宰臣学士及诸道入贡陪臣。  

二年三月幸泽州辛巳以同州节度使刘知俊为潞州行营招讨使壬午宴扈驾群臣并劳知俊赐以金带战袍宝剑茶药。  

四月丁未自泽州还至怀州宴宰臣文武百官。  

九月丁亥西幸陈州锡宴扈从官。  

十月乙巳御内殿宴宰臣扈从官共四十五人丙午御球场殿宣夹马都指挥使尹告韩塘以下将士五百人赐酒食庚戌至西都御文思殿辛亥宰臣百寮起居於殿前遂宣赴内宴赐方物有差丁巳至东都壬戌御宣和殿宴宰臣文武百官。  

十一月辛亥御宣和殿宴宰臣文武百官以大驾还京故也。庚辰御宣和殿宴宰臣文武百官乙未。又宴宰臣百官於宣和殿。  

三年正月甲午御文思殿宴群臣赐金帛有差。  

二年丁酉宴群臣於崇勋殿甲辰。又宴群臣於崇勋殿盖藩臣进贺勉而从之。  

三月丙辰朔御崇勋殿视朝遂宴群臣。  

四月车驾在河中府己亥御前殿宴宰臣及冀王友谦扈从官甲寅宴宰臣及扈从官于内殿。  

五月乙丑朔视朝遂命宰臣及文武百官宴于内殿己卯车驾至西京癸未御崇勋殿宴宰臣及文武百官四品已上己丑复御崇勋殿宴宰臣文武百官四品已上。  

九月甲午宴百官於崇勋殿丙辰御崇勋殿召韩建杨涉薛贻矩赵光逢杜晓河南尹张宗襄州节度使杨师厚宣州节度使王景仁等赐食赐宰臣银鞍辔马方物银器细茶等庚辰御崇勋殿宴宰臣及文武百官。  

四年正月壬寅幸保宁球场赐宴宰臣及文武百官二月戊辰宴於金銮殿甲戌以春时无事频及勋烈宴於河南府池亭辛巳杨师厚赴镇于陕寒食假诸道节度使郡守勋臣竞以春服贺。又连清明宴以鞍辔马及金银器罗绵进者迨千万乃御宣威殿宴宰臣及文武官四品已上。  

三月壬辰幸崇政院宴勋臣己亥幸天骥院宴侍臣壬寅幸甘水亭宴宰臣勋烈翰林学士辛亥宴宰臣於内殿丙辰於兴安球场大飨六军乐春时也。  

四月乙丑宴崇政院帝在藩及践祚励精求理深戒逸乐未常命堂上歌舞是日止令内妓阶击鼓弄曲甚忄至午而罢。  

七月壬子宴宰臣河南尹翰林学士两街使于甘水亭丙辰宴群臣於宣威殿。  

八月西征庚午次陕府辛未宴本府节度使杨师厚及扈从官于行宫赐师厚帛千匹仍授西路行营招讨使丙子宴文武从官军使已下设龟兹乐。  

九月甲午至西京乙卯宴会群臣于宣威殿。  

十月己卯以新修天骥院开宴落成内外并献马而魏博进绢四万疋为。且价。  

壬午以冬设禁军幸兴安鞠埸召文武百官宴。  

十一月辛卯宴文武四品已上于宣威殿庚戌幸左龙虎军宴群臣甲寅幸右龙虎军宴群臣。  

十二月辛酉宴文武四品已上于宣威殿。  

五年三月丙申幸甘水亭召宰臣翰林学士尚书侍郎孔续已下八人扈从宴乐甚欢戊戌幸右龙虎军召文武官四品已上宴於新殿甲辰幸左龙虎军新殿宴文武官四品已上。  

四月丁卯幸龙虎门召宰臣学士金吾上将军大将军侍宴广化寺丁丑幸宣威殿宴文武官四品已上及军使蕃客己卯。又幸左龙虎军宴群臣。  

乾化元年五月甲申朔大赦改元宴於宣威殿壬辰宴河南尹翰林学士军使於宣威殿。  

八月癸亥诏宰臣文武百寮宴於河南府。  

九月己丑宴群臣於兴安殿。  

十月幸相州癸亥令诸军指挥使及四番将军赐食於行宫之外庑戊辰幸邑西之白龙潭潭水亘千许步南北五之一焉风澜折岸辽然有江湖之状潭之北立神祠前亭宇弘敞下植波际帝登临凝览宸旨舒悦即命丞相与翰林大学士侍膳於方右。又命鱼艋数十以钓网进观献焉。  

十一月甲申至黎阳县乙酉命从官丞相已下宴於行次。  

二年二月庚戌中和节御崇勋殿召丞相大学士河南尹略封讫於万春门外庑赐以酒食。  

是月庚申御宣威殿开宴丞相洎文武官属咸被召列侍竟日而罢。  

三月北巡还至贝州辛卯诏丞相翰林大学士文武从官都招讨使及诸军都指挥使等赐食於行殿壬辰命以羊酒等各赐从官己未次黎阳县东都留守官吏奉表起居赐丞相从官酒食有差己巳至东都博王友文以新创食殿上言并进准备内安钱三千贯银器一千五百两辛未宴于食殿召丞相及文武从官等侍焉。  

○闰位部　庆赐  

《传》曰：行庆施惠罔有不当孟子有言曰：推恩足以保四海古之令王何莫由兹道也。自嬴氏力政并吞诸夏申诏爵之典弛群饮之禁逮气王南纪时更五代元魏之季高齐嗣兴莫不因事以大赉昭德以行赏或进位以宠文武版授以尊耆艾恤民之隐则有帛之赐与人同乐则有牛酒之惠至於善人女子亦以г及逮夫朱梁率由是矣。其或折俎之宴有束帛之赉盖伐木之诗所谓将其厚意者也。  

秦始皇二十五年五月天下大（《周礼》族师掌春秋祭为人物灾害之神陈留俗三月上已食为）。  

二十六年更名民曰：黔首（黔黎黑也。）大。  

二十七年赐爵一级。  

三十一年十二月更名腊曰：嘉平赐黔首里六石米二羊。  

三十六年徙民於北河榆中拜爵一级。  

吴大帝黄龙元年四月即皇帝位是日将吏皆进爵加赏。  

景帝永安元年十一月绍位诏曰：诸将吏奉迎陪位在永昌亭者皆加位一级。  

宋高祖永初元年六月即位改元大赦赐民爵二级鳏寡孤独不能自存者人五斛。  

少帝景平元年正月己亥朔大赦改元文武进位二等。  

文帝即位初文武赐位二等。  

元嘉六年三月立皇太子劭为皇子赐文武位一等。  

十四年南郊大赦文武赐位一等孤老六疾不能自存者人赐五斛。  

十七年十月大赦天下文武赐爵一级。  

二十四年春大赦文武赐位一等系降宥诸逋负宽减各有差孤老六疾不能自存者赐五斛。  

是年以林邑所获金银宝物班赉各有差。  

二十六年幸丹徒诏二千石官长并勤劳王务宜有沾锡。  

孝武孝建元年正月立皇子子业为皇太子赐天下为父後者爵一级孝子顺孙义夫节妇粟帛七月大赦赐文武爵一级。  

大明二年诏曰：先帝灵命初兴龙飞西楚岁纪浸远感往缠心奉迎文武情深常隶思弘殊泽以申永怀吏身可赐爵一级军户免为平民。  

三年七月大赦孝子顺孙义夫节妇赐帛各有差。  

四年车驾躬耕籍田大赦天下力田之民随才叙用孝悌义顺赐爵一级孤老贫疾人十斛籍田职司优沾重赉百姓之粮种随宜贷给吏宣劝有章者详加褒进。  

六年正月祠南郊大赦天下孝子顺孙义夫悌弟赐爵一级慈姑节妇及孤老六疾赐帛五疋十斛。  

七年二月车驾巡南豫南兖二州赐民爵一级女子百户牛酒刺守邑宰及民夫从者普加沾赉。又诏蠲历阳郡租输三年遣使巡慰问民疾苦鳏寡孤老六疾不能自存者厚赐粟帛。  

十月壬寅太子冠赐王公以下帛各有差。  

十二月行幸历阳郡赐女子百户牛酒高年孤疾赐帛十疋。  

前废帝永光元年八月诛太宰江夏王义恭等改元景和文武赐位二等。  

景和元年皇子生少府刘胜之子也。大赦天下赐为父後者爵一级。  

明帝即位初大赦天下改泰始元年赐民爵二级鳏寡孤独不能自存者人五斛。  

二年既讨平江郢荆雍湘五州六军解严大赦天下赐民爵一级。  

五年车驾躬耕籍田大赦天下赐力田爵一级。  

後废帝元徽二年加元服大赦天下赐民男子爵一级为父後及三老孝悌力田爵二级鳏寡孤独笃癃不能自存者五斛年八十以上加帛一疋大五日赐王公以下有差。  

是年江州刺史桂阳王休范举兵反讨平之诏京邑二县埋藏所杀贼并战死者复同京城是日解严大赦天下文武赐位一等。  

四年正月车驾躬耕籍田大赦天下赐力田爵一级顺帝元徽五年七月即位大赦天下赐文武位二等南齐太祖建元元年四月受禅大赦赐民爵二级文武位二等鳏寡孤独不能自存者人五斛。  

六月诏诸将及客戮力艰难尽勤直卫其从还宫者普赐位一阶。  

武帝永明二年八月幸旧宫领宫职司详赐币帛。  

四年闰正月辛亥籍田诏孝悌力田详授爵位孤老贫穷赐十石甲寅幸阅武堂劳酒小会诏赐王公以下在位者帛有差。  

是年三月国子学讲孝经车驾幸学赐国子祭酒忄专士助教绢各有差。  

五年十一月戊子皇孙冠於东宫崇政殿其日小会赐王公已下帛各有差。  

十一年四月立皇太孙诏赐天下为父後者爵一级孝子顺孙义夫节妇粟帛各有差。  

明帝建武元年立皇太子宝卷诏天下孝子顺孙义夫节妇普加甄赐明扬表其衡闾赉以束帛。  

二年寝庙成诏监作长师可赐位一等役身遗假一年非役者蠲租同假。  

三年皇太子冠赐王公已下帛各有差为父後者赐爵一级。  

四年四月改元永泰文武加位二等梁武帝。  

普通元年正月改元赐文武劳位孝弟力田爵一级尤贫之家勿收常调鳏寡孤独并加赡┰。  

三年八月辛酉作二郊及籍田并毕班赐工匠各有差。  

四年二月乙亥籍田诏孝弟力田赐爵一级预耕之司克日劳酒三日。  

大通元年正月辛未诏孝悌力田赐爵一级。  

中大通元年正月辛酉舆驾亲祠南郊大赦天下孝悌力田赐爵一级。  

三年七月乙亥立晋安王纲为皇太子大赦天下为父後者及出处忠孝文武清勤并赐爵一级。  

五年正月辛卯舆驾亲祠南郊大赦天下孝悌力田赐爵一级。  

六年二月癸亥舆驾亲耕籍田大赦天下孝悌力田赐爵一级。  

大同三年正月辛丑舆驾亲祠南郊大赦天下孝悌力田赐爵一级。  

五年正月辛未舆驾亲祠南郊诏孝悌力田及州闾乡党称孝为善人者各赐爵一级并勒所属即时讠誊上。  

十年三月驾幸兰陵谒建宁陵至修陵壬寅诏故乡老少接踵远至情貌孜孜。若归於父宜有以慰其心此并可赐位一阶并加颁赉内外从官军主左右钱米各有差癸卯诏在园陵职司恭事勤劳并赐位一级并加沾赉是月幸回宾亭宴帝乡故老及所经近县奉迎候者少长数千人各赉钱二千。  

中大通元年四月大赦改元孝悌力田为父後者赐爵一级赉宿卫文武各有差。  

太清元年四月丁亥舆驾自同泰寺还宫大赦改元孝悌力田为父後者赐爵一级在朝群臣宿卫文武并加班赉。  

元帝承圣元年十一月即位大赦改元内外文武赐位一等敬帝太平元年九月壬子改元孝悌力田赐爵一级。  

陈高祖永定元年十月禅授大赦改元赐民爵二级文武二等鳏寡孤独不能自存者人五斛。  

文帝永定三年六月即位诏文武内外量加爵叙孝悌力田为父後者赐爵一级。  

九月立皇太子伯宗王公已下赐帛各有差。  

天嘉元年正月癸丑大赦改元孝悌力田殊行异等加爵一级辛丑舆驾祠南郊赐民爵一级。  

三年正月初祠南郊诏曰：朕负荷宝图亟回星兢兢业业，庶几治定而德化不孚俗弊滋甚永言念之无忘日夜阳和布气昭事上玄躬奉牲玉诚兼飨敬思与黎元被斯宽惠可普赐民爵一级其孝悌力田别加优恤。  

七月己丑皇太子纳妃王氏在位文武赐帛各有差孝悌力田为父後者赐爵二级。  

六年正月甲午皇太子加元服王公以下赐帛各有差孝悌力田为父後者赐爵一级鳏寡孤独不能自存者人五斛。  

太康元年四月乙卯皇孙至泽生在位文武赐绢帛各有差为父後者赐爵一级。  

废帝光大元年正月大赦改元孝悌力田赐爵一级七月戊申立皇太子至泽为皇太子赐天下为父後者爵一级王公已下赉帛各有差。  

宣帝大建元年正月甲午即位大赦改元在位文武赐爵一阶孝悌力田及为父後者赐爵一级异等殊才并加策序鳏寡孤独不能自存者人赐五斛七月辛卯皇太子纳妃王公已下赐帛有差。  

五年二月己丑皇孙生诏曰：皇孙载诞国祚方熙思与群臣共同斯庆内外文武赐帛各有差为父後者赐爵一级。  

後主大建十四年正月丁巳即位大赦在位文武及孝悌力田为父後者并赐爵一级鳏寡孤独不能自存者赐人五斛帛二疋。  

四月丙子立永康公为皇太子赐天下为父後者爵一级王公已下赉帛各有差。  

至德二年七月壬午太子加元服在位文武赐帛各有差孝悌力田为父後者各赐爵一级鳏寡癃老不能自存者人五斛。  

东魏孝静帝天平三年五月赐鳏寡孤独贫穷者衣服各有差。  

兴和元年十月以新宫成大赦改元年八十以上赐绫帽及杖七十已上赐帛及有废疾者各赐帛粟。  

二年正月徙新宫大赦内外百官普进一级营构主将别优一阶。  

北齐文宣帝天保元年五月受禅南郊礼毕大赦改元百官进阶男子赐爵鳏寡六疾义夫节妇旌赏有差。  

九年十一月以新宫成丁酉大赦内外文武并进一大级。  

废帝天保十年十一月癸酉即位大赦内外百官普加进级。  

孝昭帝皇建元年十一月立世子百年为太子赐天下为父後者爵一级。  

武成帝河清元年正月以子纬为皇太子大赦内外百官并加进级诸为父後者赐爵一级。  

後主天统三年二月帝加元服大赦九州职人各进四级内外百官并进二级。  

武平元年六月以皇子生大赦内外百官并进二级九州职人并进四级。  

梁太祖开平元年四月己未将受唐禅赐文武百官一百六十人本色衣一副丁卯大甫赏易有差。  

二年十一月戊子赐文武百官帛。  

三年正月赐南郊行事官仪礼使赵光逢己下分物甲午上御文思殿宴群臣赐金帛有差甲申赐文武官帛有差命宣徽使王殷押绢一万疋拜茵褥固二百六十件赐张宗。  

九月御崇勋殿宴群臣文武百官赐张宗杨师厚白绫各三百疋银鞍辔马丁酉上幸崇政院宴内臣赐院使敬翔直学士李班等缯采有差。  

四年正月壬寅幸保宁球场宴宰臣及文武百官赐宰臣张宗己下分物有加赐广王分物。  

七月丙辰宴群臣於宣威殿赐物有差。  

八月车驾西征次陕府丙子宴文武从官军使己下设龟兹乐赐物有差。  

五年三月丙申幸甘水亭召宰臣翰林学士尚书侍即孔续己下八人扈从宴乐上甚欢赐物有差。  

四月丁卯幸龙门召宰臣学士金吾上将军大将军侍宴于广化寺赐物有差。  

乾化元年五月甲申朔大赦改元诏方伯州牧近未加恩者并迁爵秩复大赉军旅溥宴于宣威殿赐帛各有差。  

三年四月幸魏州之金波亭赐宰臣文武官及大学士羊酒有差。  

末帝龙德元年正月改元诏曰：郊大礼旧有渥恩御殿改元比无赏给今则不循旧例别示特恩其行营将士赏赉已给付本家宜令招讨使霍彦威副招讨使王彦章陈州行营都指挥使张汉杰晓示诸军知悉。  

○闰位部　纳贡献  

天子制贡职所以均财用诸侯归时事所以陈艺极式明上下之序聿成经久之法昔汉室沦覆三国鼎峙孙刘而下据有江吴北齐朱梁奄宅中土而皆懋宣法式宠绥遐迩故藩服之长中外之臣莫不遵时会之文修任土之贡亦有献瑞物而贽宝器者咸用论次焉。  

吴大帝汉建安末为吴侯安远将军领交趾太守士燮每遣使致杂香细葛辄以千数明珠大贝琉璃翡翠玳瑁犀象之珍奇物异果蕉椰龙眼之属无岁不至燮弟合浦太守一时贡马凡数百匹帝辄为书厚加宠赐以答慰之。  

嘉禾元年十月魏辽东太守公孙渊遣使称藩并献貂马帝大悦加渊爵位。  

宋明帝泰始四年二月丙申豫章望蔡获古铜钟高一尺七寸太守张辩以献。  

南齐武帝永明五年益州刺史始兴王鉴献龙角一枝长九尺三寸红色有文。  

六年七月齐郡太守刘元宝於郡城堑得钱三十七万径一寸半以献帝以为瑞班赐公卿。  

崔惠景为南郡内史梁南秦二州刺史。又为司州刺史惠景每罢州辄资献奉动数百万武帝以此嘉之梁武帝大通初陶弘景献二丹於高祖其一名嘉胜一名成胜并为佳宝。  

陈宣帝大建七年四月郢州献瑞钟。  

十二月南康郡献瑞钟。  

北齐文宣帝天保七年梁湘州刺史王琳献驯象。  

梁太祖开平元年五月壬午保义军节度使朱友谦进百官衣二百副其月广州进奇宝名药品类甚多河南尹张全义进开平元年已前羡馀钱十万贯纟由六千疋绵三十万两仍请每年上供定额每岁贡绢三万疋以为常式荆南高季昌进瑞橘数十颗质状百味倍胜常贡。且橘当冬熟今方仲夏时人咸异其事因称为瑞。  

十月广州进献助军钱二十万。又进龙脑腰带珍珠枕玳瑁香药等。  

十一月广州进龙形通犀腰带金托里含棱玳瑁器百馀副香药珍巧甚多。  

二年正月幽州刘守文进海东鹰鹘蕃马毡方物九月福州贡玳瑁琉璃犀象器并珍玩香药奇品海味色类良多价累千万。  

十一月诸道节度刺史各进贺冬田器鞍马绫罗等三年四月幽州节度使刘守光进蕃中生异马一匹鞍後毛长五寸名乌龙两浙节度使钱Α进睦州大茶三百一十笼洞牙弩百枝桐木枪二千条赐进奉使纪君武银帛有差是年冬诸道节度使刺史咸贡鞍马银绢罗绮贺正。  

四年五月自朔旦至癸巳内外以午日奉献巨万计马三千蹄馀称是复相率助修内垒（时南北征伐版籍未有定赋帝每议营造及节序无不咸而南方数镇入相调外山泽鱼盐之利罕籍於县官矣。）。  

七月福州贡方物献桐皮扇广州贡犀玉献船上蔷薇水。  

十月己卯新修天骥院帝开宴落成内外并献马而魏博进绢四万疋以为。且价。  

乾化元年两浙进大方茶二万斤琢画宫衣五百副广州贡犀象奇珍及金银等其估数千万安南两使留後曲美进筒中蕉五百疋龙脑郁金各五瓶他海货等有差。又进南蛮通好金器六物银器十二并乾ヌ绫花纟最越毛等杂织奇巧者各三十件福建进户部多支榷课葛三万五千疋。  

二年四月广州献金银犀牙杂宝货及名香等合估数千万是月客省引进使韦坚使广州回以银茶上献其估凡五百馀万福建进供御金花银器一百件各五千两是年天下郡国各助郊天及贺正献相次而至。  

## ●卷一百九十八  

○闰位部　耕籍  

《周礼》有王籍之制以时入之上以供粢盛下以致蕃殖祈农务穑，於是乎！在而嬴氏并吞收大半之赋孙刘鼎峙定三分之业甸师所掌史策无闻故不可得而论也。若乃繇宋泊陈迭王江左北齐高氏建都邺下皆亲御耒耜率劝农功所谓国之大典民之大事于斯而已矣。其或致诚斋祭草具礼仪除坛於国之震离卜月於春之孟仲随时氵公革亦载于篇。  

宋文帝元嘉二十年十二月诏曰：古者从时胙土以训农功躬耕帝籍敬供粢盛仰瞻前王思遵令典便可量处千亩考卜元辰朕当亲率百辟致礼郊甸，庶几诚素将被斯民初帝将亲耕而其仪久废使何承天撰定仪注时史学生山谦之已私鸠集因以奏闻於时斟酌众条造定图注先立春九日尚书宣摄内外各使随局从事司空大农京尹令尉度宫之辰地八里之外整制千亩开阡陌立先农坛於中阡西陌南御耕种坛於中阡东陌北将耕宿设青幕於耕坛之上皇后帅六宫之人出童之种付籍田令耕日太祝以一大牢告祠先农悉如祠帝社之仪孟春之月择上辛後吉亥日御乘耕根三盖车驾苍驷青著通天冠青帻朝服青衮带佩苍玉藩王已下至六百石皆衣青唯三旨武卫不耕不改服章车驾出众事如郊庙之仪车驾至籍田侍中跪奏帝降车临坛大司农跪奏先农已享请皇帝亲耕大史令赞曰：皇帝亲耕三推三反，於是群臣以次耕王公五等开国诸侯五推五反孤卿大夫七推七反士九推九反籍田令率其属耕竟亩洒种即礼毕。  

孝武帝大明四年正月乙亥躬耕籍田。  

明帝大始五年正月癸亥躬耕籍田。  

後废帝元徽四年正月己亥躬耕籍田。  

南齐武帝永明三年十二月诏曰：九至重八财为末是故洁粢丰盛祝史无愧於辞不籍千亩周宣所以贻谏昔期运初启庶政草昧三推之典我则未暇朕嗣奉鸿基思隆先轨载耒躬亲率繇旧式可以开春发岁敬简元辰鸣青鸾於东郊冕朱而莅事仰荐宗俯勖黔黎将使庾内充遗秉外刃既富而教兹焉攸在。  

四年闰正月辛亥亲耕籍田。  

梁高祖天监十三年二月丁亥亲耕籍田先是籍田依宋齐以正月用事不斋不祭帝以为启蛰而耕则在二月节内书云：以殷仲春理在建卯，於是改用二月。  

十六年二月辛亥亲耕籍田。  

普通二年四月丙辰诏曰：夫钦。若昊天历象无违躬执耒耜尽力致敬上协星鸟俯训民时平秩东作义不在南前代因袭有乖礼制可以震方检求沃野具兹千亩庶允旧章，於是徙籍田於建康北岸筑兆域大小列种梨柏便殿及斋宫省如南北郊别有望耕台在坛东帝亲耕毕登此台以观公卿之推反。又有祈年殿云：  

四年二月乙亥躬耕籍田诏曰：夫耕籍之义大矣。哉！粢盛繇之而兴礼节因之以著古者哲王咸用此作眷言八政致兹千亩公卿百辟恪恭其仪九推礼毕馨香靡替兼以风叶律气象光华属览休辰思加奖劝可班下远近广辟良畴公私亩务尽地利。若欲附农而粮种有乏亦并加贷给每使优遍孝弟力田赐爵一级预耕之司克日劳酒。  

中大通六年二月癸亥亲耕籍田。  

大同元年二月丁亥躬耕籍田。  

二年二月乙亥躬耕籍田。  

三年二月丁亥亲耕籍田。  

四年二月己亥亲耕籍田。  

六年二月己亥亲耕籍田。  

七年二月辛亥亲耕籍田。  

太清元年二月丁亥躬耕籍田。  

陈宣帝大建元年二月乙亥亲耕籍田。  

三年二月丁酉亲耕籍田。  

六年二月辛亥亲耕籍田。  

九年二月壬午亲耕籍田。  

十一年二月癸亥亲耕籍田。  

十三年二月乙亥亲耕籍田。  

北齐文宣帝天保二年正月辛亥亲耕籍田于东南其制千亩内种赤梁白大豆赤黍小豆黑子小麦色别一顷自馀一顷地中通阡陌作祠坛於陌南阡西广轮三十六尺高九尺四陛三坛四门为大营於外设御耕坛於阡东陌北每岁正月上辛後吉亥使公卿以大牢祠先农神农氏於坛上无配飨祭讫亲耕先祠司农进童之种六宫主之行事之官并斋设斋省於坛所列宫悬。又置先农坐於坛上众官朝服司空一献不燎祠讫帝乃服通天冠青纱袍黑介帻佩苍玉黄绶青带林舄备法驾乘木辂耕官青朝服从殿中监进御耒於坛南百官定列帝出便殿升耕坛南陛即御坐应耕者各进於列帝降自南陛至耕位释剑执耒三推三反升坛即坐耕官一品五推五反二品七推七反三品九推九反籍田令帅其属以牛耕终千亩以青箱奉童跪呈司农诣耕所洒之种讫司农省功奏事毕帝降之便殿更衣飨宴礼毕班赉而还。  

○闰位部　务农  

夫四人之业农居其一焉盖务穑播所以厚下而丰财授时勉人所以敦本而成务致国於富︹跻俗於仁寿未始不由兹道也。嬴秦肆暴靡修稼政孙刘裂壤南北更政以迄于朱梁或劝课纤悉形於诏令或优恤深笃著於条禁以至蚕月云：及申其帛襄之刑耕事方急缓其觳觫之戮亲临畎亩形於奖诲然後馀粮委於甫田游手缘於东作既富而教可以君国而永命也。  

蜀後主建兴三年春诏务农植闭关息民。  

吴大帝黄武五年陆逊以所在少表令诸将增广农亩报曰：甚善今孤父子亲自受田车用八牛以为四耦虽未及古人亦欲与众均等其劳也。  

赤乌三年正月诏曰：盖君非民不立民非不生顷者以来民多征役岁。又水旱年有损而吏民不良侵夺民时以致饥困自今以来督军郡守其警察非法当农桑时以役事扰民者举正以闻。  

景帝永安二年三月诏曰：朕以不德于王公之上夙夜战兢怨寝与食今欲偃武修文以崇大化推此之道当繇士民士民之赡必须农桑《管子》有言仓廪实知礼节衣食足知荣辱夫一夫不耕有受其饥一妇不织有受其寒饥寒并至而民不为非者未之有也。自顷年以来州郡民吏及诸营兵多违此业皆浮长江贾作上下良田渐废见日少欲求大定，岂可得哉！亦繇租入过重农人利薄使之然乎！今欲广开田业轻其赋税差科︹羸课其田亩务令优均官私得所使家给户赡足相供养则爱身重命不犯刑法然後刑罚不用风俗可整以群僚之忠贤。若尽心於时虽太古盛化未可卒致汉文升平，庶几可及及之则臣主俱荣不及之则损削侵辱何可从容俯仰而诸卿尚书可共咨度务取便佳田桑已至不可後时事定施行称朕意焉。  

宋文帝元嘉八年闰六月诏曰：自顷农桑惰业游食者众荒莱不辟督课无闻一时水旱便有罄匮苟不深存务本丰给靡因郡守赋政方畿县宰亲民之主宜思奖训导以良规咸使肆力地无遗利耕蚕树艺各尽其力。若有力田殊众岁竟条名列上。  

二十年十二月诏曰：国以民为本民以食为天故一夫辍稼饥者必及仓廪既实礼节以兴自顷所在贫罄家无宿积赋之暂偏则人怀愁垫岁，或不稔而病至比室诚繇政德弗孚以臻斯弊抑亦耕桑未广地利多遗宰守微化导之方氓庶怨劝分之义永言弘济明发载怀虽制令亟下终莫惩劝而坐望滋殖庸可致乎！有司其班宣旧条务尽敦课游食之徒咸令附业考勤惰行其诛赏观察最殿严加黜陟。  

二十一年七月诏曰：比年稼伤损氵亢成灾亦由播殖之宜尚有未尽南徐兖豫及扬州浙江江西属郡自今悉督种麦以助阙乏速运彭城下邳郡见种委刺史贷给徐豫土多稻田而民间专务陆作可符二镇履行旧陂相率修立并垦辟使及来年凡诸州郡皆令尽勤地利劝导播殖蚕桑麻各尽其方不得奉行公文而已。  

孝武帝大明二年三月以田农要月大官停杀牛。  

明帝泰始三年正月以农役将兴大官停宰牛。  

南齐武帝永明三年正月诏曰：守宰亲民之要刺史案部所先宜严课农桑相土揆时必穷地利。若耕蚕殊众足厉浮惰者所在即便列奏其违方骄矜佚事妨农亦以名闻将明赏罚以劝勤怠较殿最以申黜陟。  

郁林王隆昌元年正月诏曰：执耜亏悬罄比室秉机或惰无褐终年非怠非荒虽繇王道不稂不莠实赖民和顷岁多稼无爽遗秉如积而三登之美未臻万斯之基尚远。且风土异宜百姓殊务刑章治绪未必同源妨本害政事非一揆冕旒属念无凶夙兴可严下州郡务滋耕殖履亩辟畴广开地利深树国本克阜民天明帝建武二年正月诏曰：食惟民天义高姬载蚕实生本教重轩经前哲盛范後王茂则布令审端咸必繇之朕肃岩廊思弘风训深务八政永鉴在勤静言日昃无凶寝兴守宰亲民之主牧伯调俗之司宜严课农桑罔或懈惰揆景肆力必穷地利修固堤防考校殿最。若耕蚕殊众具以名闻游怠害业即便列奏主者详为条格。  

梁简文大宝二年正月甲戌下令曰：军国多虞戎旃未静青领虽炽黔首宜安时唯星鸟表年祥於东秩春纪宿龙歌岁取於南况三农务业尚看夭桃敷水四民有令犹及落杏飞花化俗移风常在所急劝耕。且战弥须自许岂直燕垂寒谷积黍自温宁可此玄苗坐冫食红粒不植燕空候蝉鸣可悉深耕概种安堵复业无弃民力并分地利班勒州郡咸使遵承。  

陈文帝天嘉元年三月诏守宰明加劝课务急农桑庶鼓腹含哺复在兹日。  

八月诏曰：菽粟之贵重於珠玉自顷寇戎游手者众民失分地之业士有佩犊之讥朕哀矜黔庶康弊俗思俾阻饥方存富教麦之为用要切斯甚今九秋在即万宝可收其班宣远近并令播种守宰亲临劝课务在及时其有尤贫量给种子。  

後主大建十四年正月即位二月诏曰：躬耕为劝义显前经力农见赏事昭往诰斯乃国储是资命攸属丰俭隆替靡不繇之夫入赋自古输藁惟旧沃饶贵于十金硗确至於三易腴脊既异盈缩不同诈伪日兴薄书岁改稻田使者著自西京不实峻刑闻诸东汉老农惧於祗应俗吏因以侮文辍耒成群游手为伴永言妨蠹良可太息今阳和在节膏泽润下宜展春耨以望秋坻其有新辟塍进垦蒿莱广袤勿得度量征租悉皆停免私业久废咸许占作公田荒纵亦随肆勤傥良守教耕淳民载酒有兹督课议以赏擢外可为格班下称朕意焉。  

北齐文宣帝天保元年八月诏诸牧民之官仰专意农桑勤心劝课广收天地之利以备水旱之灾。  

武成帝河清三年定令每岁春月各依乡土早晚课人农桑自春及秋男子十五已上皆就田亩桑蚕之月妇女十五已上皆营蚕桑孟冬刺史听审邦教之优劣定殿最之科品有人力无牛无人力有牛者须令相便皆得佃种使地无遗利人无游手焉。  

梁大祖开平三年八月己卯幸西苑观稼。  

四年二月己丑出光政门至谷水观麦。  

五年二月甲子幸曜村民舍阅农事。  

乾化元年五月癸巳观稼于伊水。  

八月戊辰幸故上阳宫至榆林观稼。  

○闰位部　节俭  

夫节用爱人宣尼之教也。去奢去泰玄元之旨也。盖有国有家者曷尝不遵卑菲之训申奇巧之禁厚生而务本克巳以率下然後致民於富庶飨祚於悠久者也。自江吴传国逮於北齐朱梁亦尝斥弃珍玩禁止贡献裁减玉食之制削去舆服之饣希戒风俗之逾侈化民德以归厚或形於诏诰或著之行事亦有始初清明宪章稽古中道而废不终令闻传所谓非知之艰行之惟艰。又曰：其身不正虽令不从虽复条教周悉亦何益於治乎！。  

吴大帝赤乌五年四月禁进献御减大官膳。  

十年三月改作太初宫诸将及州郡皆义作帝诏曰：建业宫乃朕从京来所作将军府寺耳材柱率细皆以腐朽常恐损坏今未复西可徙武昌宫材瓦更缮治之有司奏言曰：武昌宫已二十八年恐不堪用宜下所在通更伐致帝曰：大禹以卑宫为美今军事未巳所在多赋。若更通伐妨损农桑徙武昌材瓦自可用也。  

宋高祖清简寡欲严整有法度未尝视珠玉舆马之御後庭无纨绮丝竹之音宁州尝献琥珀枕光色甚价盈百金时将北征以琥珀治金创帝大悦命捣碎分付诸军平关中得姚兴财帛皆在外府内无私藏宋旨既建有司奏东西堂施局脚床银涂钉帝不许使用直脚床钉用铁广州尝献入筒细布一端百尺帝恶其精丽劳人即付有司弹太守以布还之并制岭南禁作此布帝素有热病并患金创末年犹剧坐卧常须冷物後有献大石床寝之极以为佳乃叹曰：木床。且费而况石耶即令毁之制诸主出遣送不过二十万无锦绣金玉内外奉禁莫不节俭性尤简易常著连齿木屐好出神虎门逍遥左右从者不过十馀人诸子旦问起居入阁脱公服止著裙如家人之。  

文帝元嘉八年三月诏曰：顷军役殷兴国用增广资储不给百度尚繁宜存简约以应事实内外可通共详思务令节俭帝性存俭约不好奢侈车府令尝以辇故请改易之。又辇席旧以乌皮缘故欲代以紫皮帝以竹未至於坏紫色贵并不听改其率素如此。  

孝武帝元嘉三十年四月即位六月诏曰：兴王立训务弘治节辅臣佐时勤献政要仰惟圣知每存兹道猥以眇躬属承景业阐扬遗泽无废厥心夫量入为出邦有旧典而经纪之宜多违常度兵役糜耗府藏散减外内重供未加损约非所以聿遵先旨敬奉遗命自今诸司薄已厚民去烦从简悉宜施行以称朕意。  

七月辛酉诏崇俭约禁淫侈。  

大明四年四月诏曰：昔弋衣御宇贬甘示节土簋临人饬俭昭度朕绨帛之念无凶于怀虽深诏有司抑浮务实而岁用兼积年量虚广岂以捐丰从损允称约心四时供限可详减大半庶裘顺典有偃民华纂组伤功无竞厘市。  

明帝泰始元年十二月诏曰：皇室多故糜费滋广。且久岁不登公私歉弊方刻意从俭弘济时艰政道未孚慨愧兼积大官供膳可详所减撤尚方御府雕文篆刻无益之物一皆蠲省务存简约以称朕心。  

二年十一月诏曰：治崇简易化嫉繁侈远关隆替明著轨迹者也。朕缘斯坠运属此屯极仍之因之以师旅而识昧前王务艰昔代旧赋既失为费弥广鉴寐庶务每思弘革方欲缓繇优调爱民为先有司详加宽惠更立科品其方物职贡各顺土宜来献纳贡敬依时令凡诸蠹俗妨民之事末违本之业雕华靡丽奇器异技并严加裁断务归要实其尚方御府诸署供御制造咸存俭约庶淳风至教微遵太古阜财兴让少敦季俗。  

後废帝元徽二年五月诏曰：顷国赋多愆公储罕给近治戎虽浅而军费已多廪藏虚罄难用驭远宜矫革淫侈务在节俭供奉服御悉就减撤雕文靡丽废而勿修凡游费一皆禁断外可详为科格。  

三年闰三月诏曰：顷民俗滋弊国度未殷岁时屡骞编户不给。且边隅尚警供费弥繁永言夕惕寝兴增疚思弘丰耗之制以约素之风庶在拯民以康法道大官珍膳御府丽服诸所供拟一皆减撤可详为其格务从简衷。  

顺帝明元年七月诏曰：露台息构义光汉德雉裘焚制事因晋道故以检奢轨化敦俭驭俗顷甸服未静师旅连年委蓄屡空劳敝莫偃而丹ぬ之饣希糜耗难訾宝赂之费徵赋靡计今车服仪制宜约损使徽章有序勿得侈溢可罢省御府二署凡工丽雕镌伤风毁治一皆禁断庶永昭宪则弘兹始政。  

南齐太祖即位後身不御精细之物敕中书舍人桓景真曰：主衣中似有玉介导此制始自大明末後泰始尤增其丽留此置主衣正是兴长疾源可即时打碎凡复有异物皆宜随例毁弃後宫器物栏槛以铜为饣希者皆改用铁内殿施黄纱帐宫人著紫皮履华盖除金花瓜用铁回钉每曰：使我治天下十年当使黄金与土同价欲以身率天下移变风俗。  

武帝为治纟大体以富国为先颇不喜游宴雕绮之事言常恨之未能顿遣。又诏凡诸游费宜从休息自今远近荐献务存节俭不得出界营求相高奢丽金粟缯纟广弊民已多珠玉玩好伤工尤重严加禁绝。  

明帝初封西昌侯王子侯旧乘纟原帷车帝独乘下帷车仪从如素士。  

建武元年十一月诏曰：自今雕文篆刻岁时光新可悉停省藩牧守宰或有荐献事非任上严加禁断。  

二年十月诏曰：轨世去奢事殷哲后训物以俭理镜前王朕属流弊之末袭浇浮之季虽恭已敷化刻意隆平而礼让未兴侈华犹竞永鉴玄风竞言集愧思所以还淳改俗反古移民可罢东田毁兴光楼并诏水衡量省御乘。  

三年三月诏车府乘舆有金银饣希较者皆剔除制御亲幸臣下肃清驱使寒人不得用四幅纟散大存俭约罢武帝所起新林苑以地还百姓废文惠太子所起东田斥卖之永明中舆辇舟乘悉剔取金银还主衣库以牙角代之常用皂夹讫授馀泺与左右曰：此犹堪明日用太官进御食有裹蒸帝曰：我食此不尽可四片破之馀充晚食而武帝掖庭宫殿服御一无所改其俭约如此。  

梁高祖初仕齐录尚书事下令曰：在上化下草偃风从世之浇淳常繇此作自永元失德书契未纪穷凶极悖焉可胜言既而璇室外构倾宫内积奇伎异服殚所未见上慢下暴氵侈竞驰国命朝权政移近习贩官鬻爵贿货公行并甲第康衢渐台广室长袖低昂等和戎之赐珍羞百品同伐冰之家愚民因之浸以成俗骄艳竞爽夸丽相高至乃市井之家貂狐在御工商之子缇绣是袭日入之次夜分未反昧爽之朝期之清旦圣明肇运厉精惟始虽曰：缵戎殆同创革。且氵费之後继以兴师巨桥鹿台罄不一孤忝荷大宠务在澄清思所以仰述皇朝大帛之旨俯厉微躬鹿裘之义解而更张斫雕为朴自非可以奉粢盛修绂冕习礼乐之容缮甲兵之备此外众费一皆禁绝御府中署量宜罢省掖廷备御妾之数大享绝郑卫之音其中有可以率先卿士准的氓庶菲食薄衣请自孤始加群才并轨九官咸事。若能人务退食竞存约已移风易俗庶期月有成昔毛在朝士大夫不敢靡衣渝食魏武叹曰：孤之法不如毛尚书孤虽德谢往贤任重先达实望多士得其此心外可详为条格及即位身服浣濯之衣御府无文饣希宫掖不过绫采无珠玑锦绣大官撤牢馔每日膳菜蔬按不过三以俭先海内身衣布衣木绵皂帐一冠三载一被二年常克俭於身凡皆此类五十外便断房室後宫职司贵妃已下六宫腧三翟之外皆衣不曳地傍无锦绮不饮酒不听音声非宗庙祭祀大会飨宴及诸法事未尝作乐。  

陈高祖以俭素自率常膳不过数品私飨曲宴皆瓦器蚌盘ゾ核庶羞裁令充足而不为虚费初平侯景及立绍泰（臣钦。若等曰：绍泰梁敬帝年号也。）子女玉帛皆班士其充闱房者衣不重采饣希无金翠歌钟女乐不列於前及乎！践阼弥厉恭俭故隆功茂德光有天下焉。  

文帝天嘉元年八月诏曰：樽土鼓诚则难追画卵雕薪或可易革梁氏之末奢丽已甚刍豢压於胥史歌锺列於管库土木被朱丹之采车马饣希金玉之珍逐欲浇流迁讹遂远朕自诸生颇为内足而家敦退素室靡浮华观览时俗常所扼腕今妄假时乘临驭区极属当沦季思闻治道菲食卑宫自安俭陋俾兹薄俗获反淳风往者雕镂氵饰非兵器及国容所须金银珠玉衣服杂玩悉皆禁断帝起自艰难知百姓疾苦国家资用务从俭约常所调全事不获已者必咨嗟改色。若在诸身。  

宣帝大建七年四月监豫州陈桃根上织成罗纹锦被裘各二诏於龙门外焚之。  

十年四月诏曰：惟尧葛衣鹿裘则天为大伯禹弊衣菲食夫子曰：无间然故俭德之恭约失者鲜朕君临宇宙十变年旰日勿休乙夜凶寝予思治。若济巨川念兹在兹忄禀同驭亏非贪四海之富非念黄屋之尊导仁寿以群生宁劳役以奉诸已但承梁季乱离斯瘼宫室禾黍有名亡处虽轮奂未睹颇事经营去泰去甚犹为劳费加以戎车屡出千金日损府帑未充民疲征赋百姓不足君孰与足兴言静念夕忄怀抱垂训立法良所多惭斫雕为朴，庶几可慕雉头之服既焚弋绨之衣方袭损撤之制前自朕躬草偃风行冀以变俗往者御府堂署所营造礼乐仪服军器之外其馀悉皆停息掖庭常供王侯妃主诸有俸┰并各量减。  

十三年十二月己巳诏非军国所须多所减损归于俭约。  

北齐神武帝雅尚俭素刀剑鞍勒无金玉之饣希少能剧饮自当大任不过三爵。  

文宣天保元年七月诏曰：古人鹿皮为衣书囊成帐有怀盛德风流可想其魏朝御府所有珍奇杂采常所不给入者徒为人蓄积宜命悉出送纳後园以供七日宴赐。  

梁太祖开平二年六月诏曰：敦尚俭素抑有前闻斥去浮华期臻至理如闻近日贡奉竞务奢氵或奇巧荡心或雕镌溢目徒殚资用有费工庸此後应诸道进献不得以金宝装饰戈甲剑卓至於鞍勒不用涂金及雕刻龙凤如有此色所司不得引进。  

## ●卷一百九十九  

○闰位部　命相  

惟秦氏据有宇内孙刘三分天下宋萧四代载祀三百东魏高齐逮於梁室莫不咨求贤英置之宰弼财成国务弥纶统纪至乃备物典策以优其命数委任责成以寄其心膂替万枢以赋政总百官以承式时惟栋之重允助陶甄之化得贤之盛何代无之其或繇勋烈而践衡石以恩幸而升公衮罹负乘之谤致鼎饣束之倾者亦可以垂鉴者已。  

秦始皇帝初为秦王以吕不韦为相国封十万户号文信侯其後有相国昌平君昌文君（史失其名）及即皇帝号有丞相隗丕丞相王绾丞相李斯。  

二世时去疾为右丞相李斯为左丞相斯已死以赵高为中丞相事无大小辄决於高。  

蜀先主章武元年四月即皇帝位策诸葛亮为丞相录尚书事曰：朕遭家不造奉承大统兢兢业业不敢康宁思尽百姓惧未能绥於戏丞相亮其悉朕意无怠补朕之阙助宣重光以昭明天下君其勖哉！。又以许靖为司徒策曰：朕获奉洪业君临万国夙夜惶惶惧不能绥百姓不亲五品不逊汝作司徒其敬敷五教五教在宽君其勖哉！秉德无怠。  

後主建兴八年诏策诸葛亮曰：街亭之役咎繇马谡而君引愆深自贬抑重违君意听顺所守前年耀师馘斩王双今岁爰征郭淮遁走降集氐羌兴复二郡威震凶暴功勋显然方今天下骚扰元恶未枭君受大任国之重而久自挹损非所以光扬洪烈矣。今复君丞相君其勿辞。  

十二年八月丞相亮卒以丞相留府长史蒋琬为尚书令总统国事（亮密表後主曰：臣。若不幸後事宜付琬）。  

十三年四月进蒋琬位为大将军录尚书事以後军师费衤韦为尚书（时战国多事公务烦猥悟过人每自读书记举目暂视已穷其旨矣。）延熙二年三月进蒋琬位为大司马。  

六年十一月以尚书令费衤韦为大将军录尚书事十年以卫将军姜维与大将军费衤韦共录尚书事十九年春进姜维位为大将军。  

吴大帝黄武元年以车骑长史孙邵为丞相。  

四年六月以太常顾雍为丞相。  

赤乌六年正月以上大将军陆逊为丞相诏曰：朕以不德应期践运王途未一奸宄充路夙夜战惧不遑鉴寐惟君天资聪明德显融任上将佐国弭难夫有超世之功者必膺光大之宠怀文武之才者必荷社稷之重昔伊尹隆汤吕尚翼周内外之任君实兼之今以君为丞相使持节守太常博士授印绶君其茂昭明德修乃懿绩敬服王命绥靖四方於乎！总司三事以训群僚可不敬与君其勖之其州牧都护领武昌事如故。  

九年九月以骠骑将军步骘为丞相。  

十二年四月以骠骑将军朱据领丞相。  

废帝亮建兴元年闰四月以太子太傅诸葛恪为太傅太常滕裔为卫将军领尚书事。  

二年十月以武卫将军孙峻为丞相。  

景帝休永安元年十月以大将军孙琳为丞相。  

十一月诏曰：大将军掌中外诸军事事统烦多其加卫将军御史大夫恩侍中与大将军分省诸事。  

五年十月以卫将军濮阳兴为丞相。  

後主皓宝鼎元年八月以镇西大将军陆凯为左丞相常侍万为右丞相。  

三年二月以左右御史丁固孟仁为司徒司空。  

建衡三年诏曰：武昌督范慎勋德俱茂朕所敬凭宜登上公以副众望以为太尉。  

天纪三年八月以军师张悌为丞相牛渚都督何植为司徒执金吾滕循为司空。  

宋高祖永初元年六月以相国谘议参军王弘为侍中录尚书事。  

二年正月以尚书仆射徐羡之为尚书令扬州刺史。  

三年正月以尚书令徐羡之为司空录尚书刺史如故。  

少帝即位初以尚书仆射傅亮为中书监尚书令司空徐羡之领军谢晦辅政。  

文帝元嘉元年八月进司空徐羡之为司徒江州刺史王弘位司空尚书令傅亮左光禄大夫。  

三年正月以江州刺史王弘为司徒录尚书事。  

九年三月进卫将军王弘为太保加江州刺史檀道济为司空。  

孝武帝大明三年八月以南兖州刺史沈庆之为司空（时王僧达为中书令中失年月）。  

前废帝景和元年八月以始兴公沈庆之为太尉。  

後废帝即位初以尚书令袁粲护军将军褚渊共辅朝政。  

元徽二年九月以袁粲为中书监领司徒褚渊为尚书令。  

顺帝明元年七月即位领军将军萧道成出镇东城辅政（臣钦。若等曰：此後南齐太祖所进具闰位勋业门梁陈二祖亦同）以袁粲为中书监司徒。  

二年二月以褚渊为中书监司空。  

南齐太祖建元元年正月以司空褚渊为司徒。  

武帝即位初以司徒褚渊录尚书事尚书左仆射王俭为尚书令辅政。  

永明十一年正月以骠骑大将军豫州刺史王敬则为司空。  

海陵王即位初以车骑大将军陈显达为司空前司空王敬则为太尉。  

明帝建武元年十月以司空陈显达为太尉。  

东昏侯即位初内外众事无大小委中书监徐孝嗣右仆射江┙侍中江祀卫尉卿刘暄领军萧坦之始安王遥光时呼六贵皆宰相也。  

永元元年八月以徐孝嗣为司空。  

和帝中兴元年十二月以征东大将军萧衍为大司马录尚书事骠骑将军扬州刺史。  

梁高祖天监元年四月以相国左长史王莹为中书监。  

二年六月以新除左光禄大夫谢フ为司徒尚书令。  

九年正月以太常卿王亮为中书监。  

十一年正月以骠骑将军王茂为司空。  

普通三年正月以尚书令袁昂为中书监。  

中大通四年正月尚书令袁昂进位司空。  

大同五年十二月以吴郡太守谢举为中书监。  

元帝承圣三年三月以司徒王僧辩为太尉（僧辩为司徒时帝居王位承制除之）护军将军郢州刺史陆法和为司徒。  

敬帝即位初以太尉王僧辩为中书监录尚书事。  

太平元年七月以开府仪同三司侯为司空。  

後梁宣帝即位以雍州刺史蔡大宝为侍中尚书令明帝嗣位以尚书令蔡大宝为司空中书监郢州刺史王操为侍中尚书令。  

陈高祖永定元年即位以梁州左民尚书沈众为中书令。  

二年正月以车骑将军侯为司空（时尚书左仆射王通中书令谢哲并兼太宰史失年月）。  

文帝即位初以司空侯为太尉以南豫州刺史侯安都为司空以南徐州刺史徐度为侍中。  

废帝即位初以中军大将军徐度为司空。  

光大元年三月以尚书左仆射沈钦为侍中尚书仆射。  

宣帝大建八年二月以开府仪同三司吴明彻为司空（帝即位後章昭达为司空王厉为中书年月史失年月）。  

後主时江纟总为尚书令姚察沈文理为侍中（史失年月）。  

东魏孝静帝天平元年正月即位军国政事皆归於丞相高欢以开府仪同三司高盛为司空。  

二年三月以司徒高盛为太尉司空高盛为司徒。  

三年二月以司徒大行台并州刺史高澄入辅朝政。  

兴和元年正月以尚书令孙滕为司徒。  

三年十一月以度支尚书胡僧敬为司空。  

四年四月以尚书右仆射高隆之为司空。  

武定元年五月以吏部尚书侯景为司空。  

二年三月以开府仪同三司孙滕为太保以高澄为大将军领中书监。  

十一月以前大司马娄昭为司徒。  

三年十二月以司空侯景为司徒以中书令韩轨为司空（轨为中书令史失其年月）。  

五年五月以开府仪同三司厍狄千为太师以录尚书事孙滕为太傅以汾州刺史贺拔仁为太保以司空韩轨为司徒以领军将军可朱浑道元为司徒。  

六年三月以开府仪同三司高岳为太尉。  

七年十月以开府仪同三司潘相乐为司空。  

十二年以并州刺史彭乐为司徒。  

八年二月以尚书令高隆之为太保。  

北齐文宣帝天保元年六月以太师厍狄千为太宰司徒彭乐为太尉司空潘相乐为司徒开府仪同三司司马子如为司空。  

三年六月以前司空司马子如为太尉。  

五年八月以前司空尉粲为司徒（粲为司空史失年月）。  

八年四月以太师咸阳王斛律金为右丞相前大将军扶风王可朱浑道元为太傅开府仪同三司贺拔仁为太保。  

九年十二月以太傅可朱浑道元为太师司徒尉粲为太尉冀州刺史段韶为司徒。  

废帝即位初以右丞相斛律金为左丞相司空段韶为司徒。  

武成帝即位初以太尉尉粲为太保以丰州刺史娄为司空。  

河清元年七月以大司马段韶为太傅以司空娄为司徒以尚书令斛律光为司空。  

三年三月以司空斛律光为司徒。  

五年以前司徒娄为太尉以太傅段韶为太师。  

十二月以太师段韶为太宰以司徒斛律光为太尉後主天统元年四月以太保贺拔仁为太师太尉侯莫陈相为太保瀛州刺史尉粲为太尉。  

二年十二月以太保侯莫陈相为太傅。  

三年八月太上皇诏以太宰大司马娄为太傅大将军斛律光为太保。  

四年三月以开府仪同三司徐显秀为司空。  

五年三月以司空徐显秀为太尉。  

十一月以太保斛律光为太傅大司马。  

武平元年二月以太傅斛律光为右丞相。  

二年二月以录尚书事赵彦深为司空。  

十一月以右丞相斛律光为左丞相。  

四年四月以开府仪同三司赵彦深为司空。  

六月以录尚书事高阿那肱为司徒。  

十二月以司徒高阿那肱为右丞相。  

六年闰八月以司空赵彦深为司徒以斛律阿列罗为司空（臣钦。若等按北《齐书》後主时和士魏休孝言杨休之并为中书监毗烈长。又崔季舒张唐为侍中史失其年月）。  

梁太祖开平元年五月以唐朝宰臣张文蔚杨涉并为门下侍郎平章事以御史大夫薛贻矩为中书侍郎平章事。  

是月以清州节度使韩建守司徒平章事帝以建有文武材。且详於稼穑利害军旅之事筹度经费欲尽询焉恩泽特异于时罕有比者随拜为上相赐赉甚厚。  

二年四月以吏部侍郎于竞为中书侍郎平章事以翰林奉旨学士张策为刑部侍郎平章事时帝在泽州拜二相於行在。  

三年九月太常卿赵光逢为中书侍郎平章事翰林学士奉旨工部侍郎知制诰杜晓为尚书户部侍郎平章事。  

十一月戊午御文明殿册太傅张宗为太保。  

韩建受册毕金吾仗引辂车仪仗导谒太庙讫赴尚书省上。  

末帝即位初以御史大夫姚洎为中书侍郎平章事贞明二年八月以太子太保致仕赵光逢为司空兼门下侍郎平章事弘文馆大学士延资库使充诸道盐铁转运使。  

十月以中书侍郎兼吏部尚书同平章事敬翔为右仆射兼门下侍郎平章事监修国史判度支以中书侍郎同平章事郑珏为刑部尚书平章事集贤殿大学士判户部（臣钦。若等曰：敬翔庶人友时伪署为相郑珏初相时失其年月）。  

四年四月以吏部侍郎萧颀为中书侍郎同平章事六年四月以尚书左丞相李琪为中书侍郎平章事。  

○闰位部　选将  

夫席闰馀之数主征伐之柄曷尝不慎择英杰为之将领付以师旅之重委之讨袭之事因之以夷敌剪逋寇震扬武怒威灵而克昌於基绪而咸宁其守宇焉。若夫诗礼资是为义府仁贤并用叶于善经盖夫制中权握兵要为王者之爪士乃生民之司命凿门之举善败攸系闻鼙之思倚属斯在固宜审其才致谅其诚心然後分之以注意之任责之以维扬之效者也。  

秦始皇初为秦王既灭三晋走燕王而数破荆师秦将李信者少年壮勇尝以兵数千逐燕太子丹至於衍水中卒破得丹始皇以为贤勇，於是始皇问李信吾欲攻取荆於将军度用几何人而足信曰：不过用二十万人始皇问王翦曰：非六十万人不可始皇曰：王将军老矣。何怯也。李将军果势壮勇其言是也。随使李信及蒙恬将二十万南伐荆王翦言不用因谢病归老於频阳李信攻平与蒙恬攻寝（今固始寝丘）大破荆军信。又攻鄢郢破之，於是引兵而西与蒙恬会城父荆人因随之三夜不宿舍大破李信军入两壁杀七都尉秦军走始皇闻之大怒自驰如频阳见谢王翦曰：寡人以不用将军计李信果辱秦军今闻荆兵日进而西将军虽病独忍弃寡人乎！王翦谢曰：老臣罢病悖乱唯大王更择贤将始皇谢曰：已矣。将军勿复言王翦曰：大王必不得已用臣非六十万人不可始皇曰：唯听将军计耳，於是王翦大破荆军平荆地为郡县。  

蜀先主初为汉中王迁治成都当得重将以镇汉川众论以为必在张飞飞亦以心自许先主乃拔牙门将军魏延为督汉中镇远将军领汉中太守一军尽惊先主大会群臣问延曰：今委卿以重任卿居之欲云：何延对曰：若曹操举天下而来请为大王拒之偏将十万之众至请为大王吞之先主称善众咸壮其言。  

张飞为车骑将军领司隶校尉进封西乡侯策曰：朕承天序嗣奉洪业除残靖乱末尽厥理今寇虏作害民被荼毒思汉之士延颈鹤望朕用怛然坐不安席食不甘味整军诰誓将行天罚以君忠毅侔踪召虎宣功遐迩故特显命高墉进爵监司于京其诞将天威柔服以德伐叛以刑称朕意焉诗不云：乎！匪疚匪棘王国来极肇敏戎功用锡尔祉可不勉与。  

马超为骠骑将军领凉州牧进封乡侯策曰：朕以不德获继至尊奉承宗庙曹操父子世载其罪朕用惨怛如疾首海内怨愤归正反本暨于氐羌率服獯鬻慕义以君信著北土威武并昭是以委任授君抗虎兼董万里求民之瘼其明宣朝化怀保远迩肃慎赏罚以笃汉祜以对于天下。  

吴大帝时偏将军领寻阳吕蒙克完迁寻阳未几而卢陵贼起诸将讨击不能擒大帝曰：鸷鸟累百不如一鹗复命蒙讨之蒙至诛其首恶馀皆释放复为平民。  

朱据字子范大帝咨嗟将率发愤叹息追思吕蒙张温以为据才兼文武可以继之繇是拜建义校尉领兵屯湖熟。  

宋高祖初谯纵叛乱自称成都王帝以西阳太守朱龄石为益州刺史宁朔将军臧熹下邳太守刘锺兰陵太守蒯恩等率众二万自江陵讨纵初谋元帅佥难其人龄石资名素浅帝违众拔之授以麾下之半臧熹帝后弟也。位出其右。又隶焉及战克捷众咸服帝之知人。又美龄石之善於其事。  

南齐太祖建元二年以柳世隆进号安南将军是时魏寇寿阳帝敕世隆曰：历阳城大恐不可卒治宜近断隔之深为保固处分百姓。若不将家守城单身亦难可委信也。寻。又敕曰：吾更历阳外城。若有贼至即勒百姓守之故应胜割弃也。垣崇祖既破虏上欲罢亻并二豫敕世隆曰：比思江西萧索二豫两办为难议者多云：省一足一於事为便吾谓非乃乖谬卿以为云：何可具以闻。  

武帝永明二年江州蛮动敕宁朔将军曹虎领军戍寻阳除游击将军辅国军主。  

萧景先为征虏将军丹阳尹永明五年羌人桓天生引蛮虏於雍州界上司部以北人情骚动帝以景先谙究司土诏曰：得雍州刺史张瑰启事蛮虏相扇容或侵轶蜂虿有毒宜时剿荡可遣征虏将军丹阳尹景先总率步骑直指义阳可假节司州诸军皆授节度景先至镇屯军城北百姓乃安牛酒来迎军。  

明帝时陈显达为太尉侍中时虏频寇雍州众军不捷失沔北五郡永泰元年乃遣显达北讨诏曰：晋氏中微宋祚继谢藩臣外叛要荒内侮天未悔祸左衽乱华巢穴神州遂移年载朕嗣膺景业踵武前王静言隆替思宁区夏但多难甫夷恩化肇洽兴师扰众非政所用思戢远图权缓北略冀戎夷知义怀我好音而凶鬼剽狡专事侵掠驱扇异类而蚁聚西偏乘彼自来之资抚其天亡之会军无再驾民不重劳传檄以定三秦一麾而平禹迹在此举矣。且中原士庶久望皇威乞师请援结轨驰道信不可失时岂终朝宜分命方岳因兹大号侍中显达可暂辍槐阴指授群率中外纂严加显达使节向襄阳。  

梁高祖天监四年冬十月丙午北伐以中军将军扬州刺史临川王宏都督北讨诸军事尚书右仆射柳忄炎为副。  

普通二年秋七月丁酉假大匠卿裴节督众军北讨。  

五年六月庚子以员外散骑常侍元树为平北将军北青兖二州刺史率众北伐。  

六年春正月诏曰：庙谟以定王略方举侍中领军将军西昌侯渊藻可便亲戎以前启行镇北将军南兖州刺史豫章王综董驭雄杰风驰电迈其馀众军计日差遣初中後师善得严办朕当六军动龙舟济江五月壬子中护军夏侯督寿阳诸军北伐。  

大通元年十二月乙卯以中护军萧渊藻为北讨都督征伐大将军镇涡阳。  

中大通六年冬十月丁卯以信武将军元庆和为镇北将军率众北伐。  

孝元帝承圣二年十一月遣豫州刺史侯据东关垒徵吴兴太守裴之横帅众继之。  

王僧辩为车骑大将军在扬州西魏相宇文泰遣兵及岳阳王众合五万将袭江陵元帝遣主书李膺徵僧辩於建业为大都督荆州刺史别敕僧辩云：泰背盟忽便举斧国家猛将多在下流荆峡之众悉非劲勇公宜率众貔虎星言就路倍道兼行赴倒悬也。僧辩因命豫州刺史侯等为前军兖州刺史杜僧明等为後军处分既毕乃谓膺云：泰兵骁猛难与争锐众军。若集吾便直指汉江截其後路凡千里匮粮尚有饥色况贼越数千里者乎！此孙膑克庞涓时也。  

陈宣帝时朝议北伐帝谓左仆射徐陵曰：朕意已决卿可举元帅众议咸以中权将军淳于量位重共著推之陵独曰：不然吴明彻家在淮左悉彼风俗将略人才当今亦无过者，於是争论累日不能决都官尚书裴忌曰：臣同徐仆射陵应声曰：非但明彻良将裴忌即良副也。是日诏明彻为大都督令忌监军事遂克淮南数十州之地。  

北齐文襄时高岳讨侯景未克文襄欲遣潘相乐副散骑常侍陈元康曰：相乐缓於机变不如慕容绍宗。且先王有命称其堪敌侯景公但推赤心於此人则侯景不足忧也。是时绍宗在远帝欲召见之恐其惊叛元康曰：绍宗知元康特蒙优待新使人来饷金以致其诚款元康欲安其意故受之而厚答其书保无异也。帝乃任绍宗遂以破景。  

梁太祖开平元年八月以潞州军前屯师旅壁垒未收乃别议戎帅，於是以亳州刺史李思安充潞州行营都统。  

五年正月诏曰：徵陕州镇国军节度使杨师厚至京见于崇勋殿帝指授方略依前充北面都招赉甚厚使督军进发。  

## ●卷二百  

○闰位部　倚任  

夫作朕心膂使如臂指其倚任之谓乎！三正既往嬴氏独立然强兵之重必委谋臣及梁益负阻江吴分处取威定霸得士者昌南北变风政俗有异贤哲是赖宠用弥笃盖以其才略明达履用谨饬时名攸重旧德斯茂亦以攀附自始勤劳夙夜凡所更事允合上意繇是小大之务中外迭处荣侍左右斯须罔离或畴咨机谋款密曲尽靡限资地专委要剧乃至总统政治或取论决形於付嘱无所嫌间非夫忠信博厚之君子孰克荷於特遇者哉！。  

秦始皇时蒙恬北逐戎狄收河南筑长城威振匈奴始皇甚尊宠蒙氏信任贤之而亲近恬弟毅位至上卿出则参乘入则御前恬任外事而毅常为内谋名为忠信故虽诸将莫敢与之争焉。  

蜀先主病笃诏诸葛亮嘱以後事。又敕後主曰：汝与丞相从事事之如父。  

庞统字士元蜀先主大器之以为治中从事亲待亚於诸葛亮遂与亮并为军师中郎将。  

董和字幼宰刘璋以为益州太守先主定蜀徵和为掌军中郎将与军师将军诸葛亮并署左将军大司马府事献可替否共为欢交。  

後主建兴元年封诸葛亮武乡侯开府治事顷之。又领益州牧政事无巨细咸决於亮。  

蒋琬後主时为尚书令总统国事费衤韦为大将军录尚书事自琬及衤韦虽自身在外庆赏威刑皆遥先谘断然後乃行其推任如此。  

吴孙策以虞翻为功曹策谓翻曰：孤昔至寿春见马日及与中州士大夫会语我东方人多才耳但恨学问不博语议之间有所不及耳孤意犹谓末耳卿忄专学洽闻故前欲令卿一诣许交见朝士以折中国妄语儿卿不愿行便使子纲恐子纲不能结儿辈舌也。翻曰：翻是明府家宝而以示人人傥留之则去明府良佐故前不行耳策笑曰：然因曰：孤有征讨事未得还府卿复以功曹为吾萧何守会稽耳後三日便遣翻还郡。  

大帝初张为会稽东部都尉时帝初承统春秋方富太夫人以方外多难深怀忧劳数有优令辞谢付嘱以辅助之义ヨ辄拜版谢思惟补察每有异事密计及章表书记与四方交结常令与张昭草创撰作及帝讨江夏以东部少事命居守遥领所职甘宁字兴霸初归吴周瑜鲁肃共荐达帝加异同於旧臣宁乃陈计於帝宜先取黄祖西据楚关可渐窥巴蜀帝深纳之张昭时在坐难曰：吴下业业。若军果行恐必致乱宁谓昭曰：国家以萧何之任付君君居守而忧乱奚以希慕古人乎！帝举酒嘱宁曰：兴霸今年行讨如此酒矣。决以付卿但当勉建方略令必克祖则卿之功何嫌张长史之言乎！宁遂西果擒祖获其士众遂授宁兵屯夏口。  

薛综赤乌中为太子少傅领选职综以名儒居师傅之位仍兼选举甚为优重。  

陆逊为荆州牧时先主病亡子禅袭位诸葛亮秉政与大帝连和时事所宜帝辄令逊语亮并刻帝印以置逊所帝每与禅亮书常过示逊轻重可否有所不安便令改定以印封行之逊常陈便宜劝以施德缓刑宽赋息调云：忠谠之言不能极陈求容小臣数以利闻帝报曰：夫法令之设欲以遏恶防邪儆戒未然也。焉得不有刑罚以威小人乎！此为先令後诛不欲使有犯者耳君以为大重者孤亦何利其然但不得已而为之耳今承来意当重谘谋务求其可。且近臣有尽规之谏亲戚有补察之箴所以规君正主明忠信也。书载予违汝弼汝无面从孤，岂不乐忠信言以自裨补耶而云：不敢极陈何得为忠谠哉！。若小人之忠有可纳用者宁得以人废言而不采择乎！假但讠舀媚取容虽ウ亦有明识也。至於废调者徒以天下未定事以众济。若徒守江表修崇宽政兵自足用何用多为顾坐自守可陋耳。若不豫调恐临时未可便用也。又孤与君分义特异荣戚实同来表云：不敢随众容身苟免此实甘心所望於君也，於是令有司尽写科条使郎中褚逄赍以就逊其诸葛瑾意所不安令损益之。  

是仪字子羽汉末依刘繇避乱江东繇军败仪从会稽大帝承摄大业徵仪到见亲任专典机密拜骑都尉後破曹休入阙省尚书事外总平诸官兼领辞讼。又令教诸公子书学。  

朱桓为前将军领青州牧因事狂发诣建业治病大帝使子异摄领部曲令医视护数月复遣还屯帝自出祖送谓曰：今寇虏尚存王涂未一孤当与君共定天下欲令君督五万人专当一面以图进取想君疾未复发也。桓曰：天授陛下圣姿当君临四海猥重任臣以除奸逆臣疾当自愈。  

吕范为征虏中郎将征江夏还平鄱阳孙策薨奔丧於吴大帝复征江夏范与张昭留守。又为礻卑将军领彭泽太守先主诣京见帝范密请留之後迁平南将军屯柴桑帝讨荆州过范馆谓曰：昔早从卿言无此劳也。今当上取之卿为我守建业。  

宋高祖初谢景仁为高祖镇军司马寻迁吏部尚书时从兄混为左仆射依制不得相临高祖启晋帝依仆射王彪之尚书王邵前例不解职。  

刘粹为中军谘议参军卢循逼京邑京口任重高祖使粹奉文帝镇京城转游击将军。  

朱龄石为左将军高祖北伐配以兵力守卫殿省刘穆之甚加信仗内外诸事皆与谋焉。  

王镇恶平长安高祖留第二子桂阳公义真为安西将军雍秦二州刺史镇恶以征虏将军领安西司马冯翊太守委以拒御之任。  

谢晦为侍中转领军将军散骑常侍依晋中军羊祜故事入直殿省总统宿卫高祖不豫给班剑二十人与尚书令徐羡之中书令传亮镇北军檀道济并侍医药高祖晏驾领军同被顾命辅政。  

孟怀玉为江州刺史督江州豫州之西阳新蔡汝南颍川司州之松滋六郡诸军事南中郎将刺时荆州刺史司马休之居上流有异志故高祖授怀玉此任以防之。  

沈林子为高祖参军有功朝议欲授以一州八郡高祖器其才智不使出也。故出仕以来便管要自非戎车所指未尝外典焉後文帝出镇荆州议以林子及谢晦为左藩高祖曰：吾不可顷刻无二人林子行则晦不宜出乃以林子为中郎晦为中兵。  

文帝时沈璞为扬州刺史始兴王主簿时顺阳范煜为长史行州事煜性颇疏帝诏璞谓曰：王畿之政既不可不理以弱年临州万物皆属耳目赏罚得失时宜详慎范煜性疏必多不同卿腹心所寄当密以在意彼虽行其实委卿璞以任遇既深乃夙夜匪懈其有所怀辄以密启每至施行必从中出煜正谓圣明留察故深加恭慎而莫见其际也。  

谢弘微文帝即位为黄门侍郎与王华王昙首殷景仁刘湛等号曰：五臣迁尚书吏部郎参预机密寻转右卫将军诸故吏臣并弘微选拟。  

沈演之为右卫将军范煜为左卫将军二人对掌禁旅同参机密演之。又为吏部尚书兼太子右卫率虽未为宰相任寄不异也。素有心气疾病历年文帝使卧疾治事。  

何尚之为尚书左仆射致仕於方山著退居赋以见志诏书敦劝文帝。又与江夏王义恭诏曰：今朝贤无多。且羊孟尚不得告谢（羊即羊玄保孟即孟ダ）尚之任遇有殊便未宜申许耶义恭曰：尚书清志贞固历事唯允虽年悬车而体犹克壮未相申许下情所同尚之复摄职既还任事帝待之愈隆是时复遣军北伐资给戎旅悉以安之。  

王弘为侍中镇江州时徐羡之等以废杀之罪将见诛策既非同谋弟昙首。又为文帝所亲委事将发密使报弘羡之等诛徵弘为侍中司徒扬州刺史录尚书给班剑三十人帝西征谢晦弘与骠骑彭城王义康居守入住中书下省引队仗出入司徒府权置参军。  

殷景仁为侍中元嘉三年车驾征谢晦司徒王弘入居中书下省景仁张直共掌留任晦平代到中镇军侍中。  

戴法兴为文帝征虏记室史补典签帝即位法兴与典签戴明宝蔡闰累迁南台侍御史兼中书人法兴等专管内务权重当时转给事中太子旅贲中郎将孝武亲览朝政不任大臣而腹心耳目不无所委寄法兴颇知今古素见亲待虽出侍东宫而意任隆密鲁郡巢尚之人士之秀元嘉中侍始兴王读书亦涉猎文史为帝所知孝建初补东海国侍郎仍兼中书凡选授迁转诛赏处分帝皆与法兴尚之参画。  

徐爰为员外散骑侍郎文帝每出军行师授兵略王玄谟等北伐配爰五百人随军向高敖衔中旨临时宣示。  

沈庆之为太子步兵校尉北伐屡有谋议文帝谓之曰：河上处分皆合事宜惟恨不弃高敖耳卿在左右久偏解我意正复违诏济事亦无嫌也。  

孝武帝即位何偃迁侍中领骁骑将军亲遇隆密有加旧臣刘延孙孝武即位侍中累迁尚书右仆射大明中为镇军将军南徐州刺史先是高祖遗诏京口要地去都邑密迩自非宗室近戚不得居之延孙与帝室虽同是彭城人别属吕县刘氏居彭城县者。又分为三里帝室居绥舆里左将军刘怀肃居安上里豫州刺史刘怀武居丛亭里三里及吕县凡四刘虽同出楚元王繇来不序昭穆廷孙於帝本非同宗不应有此授时司空竟陵王诞为徐州孝武深相畏忌不欲居京口迁之於广陵广陵与京口对岸欲使腹心为徐州扌处京口以防诞故以南徐授延孙而与之合族使诸王序亲。  

刘道隆为龙骧将军孝武分麾下以为三幢道隆与中兵参军王谦之马文恭各领其一大明中历黄门侍郎徐青冀三州刺史前废帝景和中为右卫将军委以腹心之任。  

颜峻为吏部尚书南郡王义宣臧质等反以峻兼领军义宣质诸子藏匿建康秣陵姑孰江宁县界孝武大怒免丹阳尹褚湛之官收四县官长以峻为丹阳尹加散骑常侍。  

颜师伯为侍中亲幸隆密群臣莫二迁吏部尚书右军如故孝武不欲威柄在人亲监庶务前後领选者唯奉行文书师伯专情独断奏无不可其後孝武遗诏江夏王义恭解尚书令加中书监柳元景领尚书令入住城内事无巨细悉关二公大事与沈庆之会断。若有军旅征讨悉委庆之总统尚书中书事委师伯外监所统委王玄谟。  

王玄谟为金紫光禄大夫领太常及建明堂以本官领起部尚书。又领北选与柳元景俱受孝武顾命以外监事委玄谟。  

明帝时沈攸之监豫州之西阳司州之义阳二郡军事镇号进军将军泰豫元年与蔡兴宗同预顾命进号安西将军加散骑常侍给鼓吹一部未拜会巴西民李承明反执太守张澹蜀土骚扰时荆州刺史建平王景素被徵新除荆州刺史蔡兴宗未之镇乃遣攸之权行荆州事攸之既至会承明已平仍以攸之都督荆湘雍益梁宁南北秦八州诸军事镇西将军荆州刺史持节常侍如故。  

王景文为镇南将军江州刺史徵为左仆射领吏部扬州刺史加太子詹事屡辞内授明帝手诏譬之曰：尚书左仆射卿已经此任东宫詹事用人虽美职次正可比中书令耳庶姓作扬州徐干木王休元殷铁并处之不辞卿清令才望何鬼休元毗赞中兴岂谢干木绸缪相与何後殷铁耶司徒以宰相不应带神州远遵先旨京口乡基义重密迩畿内。又不得不用骠骑陕西任要繇来用宗室骠骑既去巴陵理应居之中流虽曰：地控带二江通接荆郢经途之要繇来有重镇如此则扬州既阙刺史卿。若有辞更不知谁应处之此选大备与公卿畴怀非聊尔也。  

袁粲为尚书令与左仆射褚渊中领军刘π并受明帝顾命加班剑二十人鼓吹一部（又云：苍桐立齐太祖与袁粲褚渊刘秉共掌事更日入直决事号为四贵秦时有穰侯华阳高陵泾阳君称为四贵至是乃复有焉）。  

南齐张岱仕宋孝武时为骠骑长史领广陵太守新安王子鸾以盛宠为南徐州割吴郡属焉高选佐史帝召岱谓之曰：卿美效夙著兼资宦已多今欲用卿为子鸾佐总刺史之任无谓小屈终当大伸也。  

刘怀珍仕宋明帝时为巴陵王景素征西右司马宁朔将军帝手诏怀珍曰：卿性忠谠吾所委赖在彼与年少共事不可深存受益景素儿乃佳但不能接物颇亦堕事卿每谏之怀珍奉旨帝寝疾。又诏怀珍曰：卿不应乃作景素佐才旧所寄今徵卿二卫直後为太祖太宰参军时魏围泗口怀珍将兵数千破之拜建武将军乐陵河间二郡太守赐爵广晋县侯明年怀珍启求还孝武答曰：边维须才未宜陈请。  

李安民仕宋明帝时为宁朔将军山阳太守三巴扰乱太守张澹弃涪城走以安民假节度都督讨蜀军事辅师将军五獠乱汉中敕安民回军至魏兴事宁还至夏口後废帝元徽初除督司州军事司州刺史领义阳太守假节将军如故别敕安民曰：九江防边备御宜重今有此授以增鄢郢之势无所致辞也。太祖时苏亻品为太祖冠军录事参军是时张永沈攸之败後新失淮北始宋朝遣太祖北伐不满千人每岁秋冬间边淮骚动尝恐寇至太祖广遣侦候安集荒馀。又营缮城府在兵中久见疑於时太祖乃作塞客吟以喻志亻品达帝此旨更自勤励委以府事深见知待。又沈昭略有刚气明末为相国西曹太祖赏之及即位谓王俭曰：南士中有沈昭略何职处之俭曰：臣已有拟奏转前军将军帝不欲违可其奏寻迁为中书郎为桂武将军桂阳王作难诏复以亻品为平南录事领军主从顿新亭使分金钱赐诸将事宁除步兵校尉。又为黄门郎领射声校尉任以心膂。  

垣崇祖为豫州刺史进号平西将军太祖遣使入关参魏消息还敕崇祖曰：卿视吾是守江东而已耶所少者食卿但努力营田自然平殄残鬼敕崇祖修治其陂田。  

江谧为左民尚书诸皇子出阁用文武主帅皆以委谧太祖寻敕选曰：江谧寒士诚当不得竞等华侪然甚有才堪为委用可迁掌吏部谧才长刀笔所在事办。  

刘怀慰初与帝善齐国建帝欲置齐郡於京邑议者以江右土沃流民所归乃治爪步以怀慰为辅国将军齐郡太守帝谓怀慰曰：齐邦是王业所基吾方以为显任经理之事一以委卿。又手敕曰：有文事者必有武备今赐卿玉环刀一口。  

刘善明为右卫将军太祖践祚以善明勋臣欲与善明禄诏谓之曰：淮南近畿国之形胜自非亲贤不使居之卿为我卧治也。代明帝为征虏将军淮南宣城二郡太守遣使拜授封新涂伯邑五百户。  

桓康为游击将军太祖谓康曰：卿随我日父未得方伯亦当未解我意正欲与卿先共灭虏耳魏军既动遣康行假节濮阳太守骁骑将军。  

陈显达为护军将军建元二年元魏寇寿阳淮南江北百姓骚动帝以显达为吏部侍郎持节散骑常侍都督南兖徐青冀兖五州诸军事平北将军南兖州刺史之镇寇退帝敕显达曰：寇经破散後当无复犯阙理但国家边防自应过存备豫。  

宋元嘉二十七年後江夏王作南兖徙镇盱眙沈司空亦以孝武初镇彼正当以淮上要於广陵耳卿谓前代此处分云：何今佥议皆云：卿应据彼地吾未能决乃当以扰动文武为劳。若是公计不得惮之。  

柳世隆建元三年出为使持节督南兖兖徐青冀五州军事安北将军南兖州刺史江北畏北寇骚动不安太祖敕世隆曰：比有北信贼犹治兵在彭城年已垂尽或当未必送死然豺狼不可以理推或为备不可懈彼郭既无关要用宜开除使去金城三十丈政佳耳发民治之无嫌。若作三千人食者已有几米可指牒付信还人间。若有丁多而细口少者悉令戍之非疑也。又敕曰：昨夜得北使启锺离闻贼已渡淮既审送死便当制加剿扑卿好参候之有急令诸小戍还镇不可贼至不觉也。贼既过淮不容迩退散要应处送死者定攻寿阳吾当遣援军也。又遣军助世隆并给军粮寇退帝欲上断江北。又敕世隆曰：吕安国近在西土断郢司二境上杂民殆无惊恐近。又令垣豫州断其州内商得崇祖启事已行竟近无云：殊称前代旧意卿视兖部中可行此事不。若无所扰春便就手也。其见亲委如此。  

荀伯玉为辅国将军武帝初在东宫用事不法任左右张景真多僭侈伯玉密启太祖收景真杀之太祖嘉伯玉尽心愈见亲信军国密事多委使之时人为之语曰：十敕五令不如荀伯玉命太祖末年指伯玉谓武帝曰：此人事我忠我身後人必为其作口过汝勿信也。可令往东宫长侍。  

武帝时曹虎为广陵太守帝敕虎曰：广陵须心腹非吾意可委者不可得处此任随郡王子隆代巴东王子响为荆州备军容西上以虎为辅国将军镇西司马南平内史。  

王俭为左仆射领选太子少傅卫将军丹阳尹武帝深委仗之士流选用奏无不可五年即本号开府仪同三司固让六年重申前命先是诏俭三日一还朝尚书令史出外谘事帝以往来烦数复诏俭尚书下省十日出外。  

萧谌为步兵校尉武帝斋内兵仗悉付之心膂密事皆使参掌除正员外郎转左中郎将後军将军太守如故武帝卧疾延昌殿敕谌左右宿直郁林即位深委信谌每请急须出帝通夕不寐谌还乃安。  

张欣泰累除尚书都官郎武帝与欣泰早经款遇及即位以为直阁将军领禁旅。  

蔡约为宜都王冠军长史淮南太守行府州事武帝谓约曰：今用卿为近藩上佐想副我所期约曰：南豫密迩京师不治自理臣亦何人爝火不息。  

乐蔼为荆州刺史豫章王嶷主簿後为大司马中兵参军转署记室永明八年荆州刺史巴东王子响称兵反既罢焚烧府舍官曹文书一时荡尽武帝引见蔼问以西事蔼上对详敏帝悦焉用为荆州治中敕付以修复府州事蔼还州缮修廨署数百区减军而役不及民荆郢以为自晋王悦移镇以来府舍未之有也。  

崔文仲为徐州刺史时淮北义民桓磊鬼於包犊固与魏战大破之文仲驰启帝敕曰：此间起义者众深恐良会不再至卿善奖沛中人。若能一时攘袂当遣一佳将直入也。  

明帝永泰元年遣诏曰：徐孝嗣可重申入命中书监本官悉如故沈文季可左仆射常侍护军如故江可右仆射江祀可侍中刘暄可卫尉卿军政大事委陈太尉内外众事无大小委徐孝嗣遥光坦之江其大事与沈文季江祀刘暄参怀心膂之任可委刘悛萧惠休崔惠景。  

沈文季为护军将军王敬则反诏文季领兵屯湖头备京路隆昌元年复为领军侍中如故後预废郁林明帝欲以文季为江州遣左右单景隽宣旨文季口自陈让称年老不愿外出因问右执法有人未景隽还具言之延兴元年迁尚书右仆射後同受顾命因褚渊字彦回明帝时转吏部尚书建安王休仁南讨义嘉贼屯鹊尾遣渊诣军选将帅以下勋阶得自专决朝廷机事多与谘谋每见从纳礼遇甚重渊後为吴郡太守明帝寝疾危殆驰使召之欲後事及至召入帝坐帐中流涕曰：吾疾笃故日召卿欲使著黄罗耳指床头大函曰：文书皆函内冀此函得不复开渊亦悲不自胜黄罗乳毋服也。帝虽小间犹怀身後虑建安王休仁人才美貌物情宗向帝与渊谋诛之渊以为不可帝怒曰：卿痴不足与议事彦回惧而奉旨复为吏部尚书。  

梁高祖时常初归高祖大军发郢谋留守将帝难其人久之顾曰：弃骐骥而不乘焉遑遑而更索即日以为冠军将军江夏太守行郢府事。  

柳庆远为侍中高祖初平建业城内常夜火禁中惊惧高祖时居宫中悉敛诸钥问柳侍中何在庆远至悉付之其见任如此。  

周拾为尚书令吏部郎太子右卫将军虽居职屡徙而常直内罕得休暇国史诏诰仪礼法律军旅谋谟皆兼掌之日夜侍上预机密二十年未尝离左右。  

臧厥为散骑常侍中书通事舍人兼司农卿卒官厥前後居职所掌之局大事及兰台廷尉所不能决者敕并付决厥辩断精详咸得其理厥卒後有挝登闻鼓诉者求付清直舍人高祖曰：臧厥既亡此事便无可付其见知如此。  

萧介为武陵王府长史高祖谓何敬容曰：萧介甚贫可处以一郡敬容未对高祖曰：始兴郡频无良守岭民颇不安可以介为之繇是出为始兴太守介至任宣布威德境内肃清。  

羊侃大通三年自魏归梁随太尉元法僧北讨高祖乃召侃问方略侃具陈进取之计侃曰：臣拔迹还朝常思效命然未曾愿与法僧同行北人虽谓臣为吴南人已呼臣为虏今法僧同行还是群类相逐非止有乖素心正欲使匈奴轻汉高祖曰：朝廷今日须要卿行乃诏以为大军司高祖谓亻品曰：军司废来已父故为卿置之。  

贺琛每进见高祖与语常移晷刻故省中语曰：上殿不下有贺琛容止雅故时人呼之散骑常侍参礼仪如故。  

郭祖深普通中为南津校尉加骑将军秩二千石使募部曲三千及南州公严清刻繇来王侯势家出入南津不忌宪纲挟藏亡命祖深搜捡奸恶不避强御动致刑辟奏江州刺史邵陵王太子詹事周拾赃罪远近侧足莫敢纵恣淮南太守畏之如上府。  

孔休源为金紫光禄大夫监扬州每车驾巡幸常以军国事委之昭明太子薨有敕夜召休源入宴居殿与群公参定谋议立晋安王纲为皇太子。  

元帝时徐文盛为仁威将军秦州刺史授以东讨之略，於是文盛督众军东下至武昌遇侯景将士任约遂与相持久之帝。又命护军将军尹悦平东将军杜幼安巴州刺史王等会之并受文盛节度击任约於贝矶约大败退保西阳。  

刘为徐州刺史萧循记室参军後为华阳太守属侯景度江梁室大乱循以有才略甚亲委之时寇难繁兴未有所定乃喟然赋诗以见志其末章曰：随会平王室夷吾成霸功虚薄无用徒然慕昔风循开府置佐史以为谘议参军仍领记室元帝承制授冠军将军镇西府谘议参军赐《书》曰：邓禹文学尚或执戈葛洪书生。且云：破贼前修无远属望良深颜晃初为邵陵王记室侯景之乱西奔荆州承圣初除中书侍郎杜龛为吴兴太守专好勇力其所部多轻险少年元帝患之乃使晃管其书翰仍敕龛曰：卿年时尚少习读未晓颜晃文学之士使相毗佐造次之间必宜咨禀及龛诛晃归帝以书记亲遇甚笃。  

陈高祖时章昭达为定州刺史是时留异拥兵据东阳私署守宰高祖患之乃使昭达为长山县令居其心腹。  

沈礼明为通直散骑常侍初高祖常称礼明宜居王佐军国大政多预谋谟。  

周宝安为吴兴太守父文育为熊昙朗所害徵宝安还起为猛烈将军领其旧兵仍令南讨文帝即位深器重之寄以心膂精卒利兵多配焉。  

文帝时华皎为左军将军时王琳东下皎随侯拒之琳平镇湓城知江州事时南州守宰多乡里酋豪不遵朝宪帝令皎以法驭之王琳奔散将卒多附於皎。  

韩子高天嘉元年为右军王琳至于栅口子高宿台内及琳平子高所统益多将士依之者子高尽力论进文帝皆任焉。  

赵知礼为定州刺史知礼沉静有谋谟每军国大事文帝辄令{尔土}书问之。  

陆缮为左仆射领扬州大中正别赐敕令与徐陵等七人参议政事。  

孔奂为御史中丞深达治体每所敷奏帝未尝不称善百司滞事皆付奂决之天嘉四年重除御史中丞寻为五兵尚书常侍中正如故时文帝不豫台阁众事并令仆射到仲举共奂决之。  

吴明彻选镇东将军吴兴太守及辞之郡文帝谓明彻曰：吴兴郡惟以帝乡之重故以相授君其勉之。  

到仲举为左仆射时文帝积年寝疾不亲御万机尚书中事皆仲举断决。  

陆琼为殿中郎素有令名深为帝所赏及讨周迪陈宝应等都官符及诸大手笔并中敕付琼至德元年除度支尚书参选事掌诏诰并判廷尉建康二狱事迁吏部尚书著作如故琼详练谱牒有雅鉴先是吏部尚书宗元饶卒右仆射袁宪举琼宣帝未之用也。至是居之号为称职後主甚委任焉。  

宣帝时孙阳为通直散骑常侍帝即以阳功名素著深委任焉。  

袁宪为右仆射宣帝不豫宪与吏部尚书毛喜俱受顾命始兴王叔陵之肆逆也。宪指麾部分预有力焉後主被疮病笃谓宪曰：我儿尚纟刀後事委卿宪曰：群情喁喁冀圣躬康复後事之旨未敢奉诏以功封建安县伯邑四百户领太子中庶子馀并如故。  

後主时蔡徵为中书舍人掌诏诰寻授左民尚书与仆射江总知撰五礼事寻加宁远将军帝器其才任寄日重迁吏部尚书安右将军每十日一往东宫於太子前论述古今得丧及当时政务。又敕以廷尉寺狱事无大小取徵议决俄有敕遣徵收募兵士自为部曲徵善抚┰得物情旬月之间众近一万。  

北齐高祖时高乾初解官归乡里後闻尔朱荣死乾驰赴雒阳庄帝见之大喜时尔朱党拥兵在外庄帝以乾为金紫光禄大夫河北大使令招集乡闾为表里形援乾垂涕奉诏弟昂拔剑起舞请以死自效。  

封隆之魏中兴初拜左光禄大夫吏部尚书尔朱荣等军於广阿高祖与战大破之乃遣隆之持节为北道大使高祖将击尔朱荣等於韩陵留隆之镇邺城尔朱兆等走以隆之行冀州事仍领降俘三万馀人分置诸州。  

杜弼初坐事左迁灌下镇司马魏元象初高祖徵弼为大丞相府法曹行参军署记室事转大行台郎中寻加镇南将军高祖。又引弼典掌机密甚见信待或有造次不及书教直付空纸即会宣读。  

赵起性沉谨有高祖建义旗以段荣为定州刺史起为典签除奉车都尉天平中徵为相府骑曹累加中散大夫以文襄嗣事出为建州刺史累迁侍中起於高祖世频为相府骑兵二局典知兵马十有馀年至显祖即祚之後起罢州还阙虽历位九卿侍中尝以本官监兵马出内驱使居心腹之寄。  

崔暹以赵郡公琛镇定州辟为开府谘议随琛往晋阳高祖与语悦之兼丞相长史高祖举兵将入雒留暹佐琛知後事谓之曰：丈夫相知岂在新旧军戎之事留守任之家弟年少未娴事宜凡百後事一以相属握手殷勤至於三四。  

慕容绍宗为高祖所恩礼初迁都邺庶事未周乃令绍宗与高隆之共知府军图籍诸事。  

朱愍初拥众数千人赴高祖除湘州刺史令愍率本众西还旧镇高祖亲送愍愍至乡据马鞍山依险为垒徵粮集兵以为声势尔朱兆出井陉高祖破兆於广阿愍统其本众屯故城以备尔朱兆相州既平命愍还邺除西南道行台都官尚书留守故城尔朱兆等将至高祖徵愍参守邺城。  

卢勇初起晋阳高祖署为丞相主簿属山西霜俭运山东租输皆令载实违者治罪令勇典其事乡郡公主虚僦千馀车勇绳劾之公主诉於高祖而勇守法不屈高祖谓郭秀曰：卢勇懔懔有不可犯之色真公人也。方当委之大事岂直纳租而已後为扬州刺史镇宜阳叛民韩木兰陈忻等常为边患勇启求入朝高祖赐勇《书》曰：吾委卿扬州唯安枕高卧无西南之虑矣。但依朝廷所委表启宜停卿之妻子任在州任当使汉儿之中无在卿前者。  

陈元康为开府司马加辅国将军所历皆为称职高祖闻而徵焉稍被任使以为相府功曹参军掌内机密高祖经纶大业军务烦广元康承受意旨甚济急速性。又柔谨通解世事文襄入辅京室崔暹崔季舒崔昂等并被任使张亮张徽纂并高祖所特遇然委任皆出元康之下时人语曰：三崔二张不如一康季稚廉高祖幸代州为开府长史平北将军稚廉缉谐将士军民乐悦高祖幸河东大相嗟赏转为文襄骠骑府长史谘以济州控带川陆接对梁使尤须得人文襄荐之除济州仪同长史。  

张纂为高祖行台右丞事高祖二十馀岁传通教令甚见亲赏。  

张亮为高祖丞相府参军事渐见亲待委以书记之任天平中为文襄行台郎中典七兵事虽为台郎而常在高祖左右迁行台右丞後为尚书右仆射亮性质直勤力强济深为高祖文襄所信委以腹心之任皮景和少通敏善骑射初以亲信事高祖後除库直正都督段韶高祖既征玉壁会不豫攻城未下召集诸将共论进止之宜谓大司马斛律金司徒韩轨左卫将军刘丰等曰：吾每与段孝先论兵殊有英略。若使比来用其谋亦可无今日之劳矣。吾患势危笃恐，或不虞欲委孝先以邺下之事何如金等咸曰：知臣莫。若君实无出孝先者仍谓韶曰：吾昔与卿父冒涉险艰同奖王室建此大功今疾病如此殆将不济宜善相翼佐克兹负荷即令韶从文宣镇邺召文襄赴军高祖疾甚顾命文襄曰：段孝先忠亮仁厚智勇兼备亲戚之中唯有此子军旅大事宜共筹之明年侯景构乱文襄还邺韶留守晋阳文襄还赐女乐十数人金十斤缯帛称是封长乐郡公。  

文襄帝时崔让字伯谦为瀛州别驾帝以为京畿司马帝将之晋阳谓让曰：卿骋足瀛部已著康歌督府务殷是用相授别驾临别。又马上执手曰：执子之手与子偕老卿宜深体此情。  

唐邕为尚书令封晋昌王录尚书事既在被遇意气渐段韶字也。高其未经府寺陈诉起览词牒条数甚多俱为宪台及左丞弹纠并御注放免。  

李绘字敬文为高阳内史时文襄嗣业晋代山东诸郡其特降书徵者唯绘与清河太守辛术二人而已至补大将军从事中郎迁司马文襄以前司徒侯景进贤冠赐绘曰：卿但真心事孤当用卿为三公莫学侯景叛也。及文宣嗣事仍为丞相。  

尉瑾为中书舍人文襄入朝因命瑾在邺北宫共高德政典机密孝昭辅政累迁吏部尚书武成践祚赵彦深本子如宾僚元文遥和士开并帝乡故旧共相荐达任遇弥重吏部铨衡所归事多秘密繇是朝之机事颇亦预闻寻兼右仆射摄选。  

卢潜文襄时引为大将军西阁祭酒转中外府中参军机事强济为文襄所知言其终可大用王思政见获於颍川文襄重其才识潜曾从容白文襄云：思政不能死节何足可重文襄谓左右曰：我有卢潜便是更得一王思政。  

封子绘为大行台吏部郎中後文襄以子绘为渤海大守令驰驿赴任文襄亲执其手曰：诚知此郡未允勋望但时事未安须卿镇抚。且衣锦昼游古人所贵善加经略绥静海阳不劳学习常太守向州参也。仍听收集部曲一千人未几进秩一等加骠骑将军後为都官尚书时高归彦叛逆召子绘入见昭阳殿帝亲诏子绘曰：冀州密迩京甸归彦敢肆凶悖已敕大司马平原王段孝先总勒重兵乘机电发司空东安王娄督率诸军络绎继进卿世载名德恩覃彼州故遣参军事随便尉抚宜善加谋谟以称所寄即以其日驰传赴军子绘祖父世为本州百姓素所归附既至巡城谕以祸福民吏降款日夜相继贼中动静小大必知贼平仍敕子绘权行州事。  

文宣帝时魏收为散骑常侍文宣如晋阳令与黄门郎崔季舒高德政吏部郎中尉瑾於北第掌机密崔昂文宣帝时累迁仆射昂有风调才识旧立坚正刚直之名然好探揣上意感激时主或列阴私罪失深为显祖所知赏发言奖护人莫之能毁仪曹律令京畿密狱及朝中之大事多委之。  

崔︱为给事黄门侍郎直入内省典机密清俭勤慎甚为文宣所知。  

赵彦深封安国县伯文宣嗣位仍典机密进爵为侯天保中累迁秘书监以为忠谨每郊庙必兼太仆执御陪乘转大司农帝或巡幸即补赞太子知後事辛术为东南道行台中书镇下邳东徐州刺史郭志杀郡守文宣闻之敕术自令所统十馀州地诸有犯法者刺史先启听报以下先断後表闻齐代行台兼总人事自术始也。  

孝昭帝为常山王时王为王友及即位诏与尚书杨休之鸿胪卿崔︱等三人每日本职务罢并入东廊共举录历代废礼坠乐职司废置朝飨异同舆服增损或道德高隽父在沉沦或窃言眩俗妖邪害政爰及田市舟车徵税通塞婚贽轨贵贱齐衰有不便於时而古今行用不已者或自古利用而当今毁弃者悉令详思以渐条奏未得须备遇忆续闻朝脯给典御食毕景听还。  

武成帝时王峻徵拜祠部尚书诏诣晋阳检校兵马俄而还邺转太仆卿及车驾巡幸常与吏部书尉瑾辅皇太子诸亲王同知後事仍赐食梁郡转迁侍中除都官尚书及周师寇边诏峻以本官与东安王娄武兴王晋等自邺率众赴河阳御之车驾幸雒阳以悬瓠为周人所据复诏峻为南道行台与娄率军南讨未至周师弃城走乃使尉辑承郢二州。  

## ●卷二百一  

○闰位部　祥瑞  

善之著者天乃降祥德之应者物斯为瑞其所繇来尚矣。自建安之际寓内分裂江表傅祚高齐革命施及梁室实分正闰而建邦立社创业敷政苟非膺神明之眷集玄黄之亦安能端委南面拱揖群后哉！故其穹之锡祉昭於悬象动植之效灵彰于品物宝藏攸发坤珍总萃斯皆稽篇章而可复列图品而焯叙形於感召谓之休徵者焉。  

蜀後主景耀元年史官言景星见于是大赦改元。  

吴大帝以汉建安二十五年四月自公安都鄂改名武昌。  

是岁五月建业言甘露降（臣钦。若等曰：此以下凡不书日并史臣阙）。  

黄武元年三月鄱阳言黄龙见。  

二年五月曲阿言甘露降。  

四年六月皖口言木连理。  

五年七月苍梧言凤凰见。  

黄龙元年四月夏口武昌并言黄龙凤凰见因改元黄龙。  

三年夏有野替成茧大如卵繇拳野稻自生改为禾兴县。  

十月会稽南始平言嘉禾生。  

嘉禾五年三月武昌言甘露降于礼宾殿。  

赤乌元年三月零陵言甘露降。  

八月武昌言麒麟见有司奏言麒麟者太平之应宜改年号诏曰：间者赤乌集于殿前朕所亲见。若神灵以为嘉祥者改年宜以赤乌为元群臣奏曰：昔武王伐纣有赤乌之祥群臣观之遂有天下圣人书策载述最详者以为近事既嘉亲见。又明也。于是改年。  

二年三月零陵言甘露降。  

五年三月海盐县黄龙见。  

六年正月新都言白虎见。  

七年秋宛陵言嘉禾生。  

九年四月武昌言甘露降。  

十一年四月阳言黄龙见黄龙二。又见武陵吴寿光色炫。  

五月鄱阳言白虎仁（《瑞应图》曰：白虎仁者王者不暴虐则仁虎不害也。）。  

十二年六月戊戌宝鼎出临平湖。  

八月癸丑白鸠见于章安。  

废帝建兴二年十一月大鸟五见於春申。  

五凤元年交趾稗草化为稻。  

景帝永安三年三月西陵言赤乌见是岁得大鼎于建德县。  

四年九月布山言白龙见。  

五年七月始新言黄龙见。  

六年四月泉陵言黄龙见。  

是岁青龙见於长沙白燕见於慈湖赤雀见于豫章後主甘露元年四月蒋陵言甘露降于是改年大赦宝鼎元年八月所在言得大鼎于是改元四年正月西苑言凤凰见。  

建衡三年西苑言凤凰集改元明年为凤凰。  

天册元年吴郡言掘地得银长一尺广三分上刻有年月日字。  

宋高祖永初元年七月青龙见义兴阳羡。  

八月癸巳白虎见枝江是月青龙二见南郡江陵。  

九月庚申甘露降丹徒岘山。  

十月庚午甘露降兴宁永宁二陵弥冠百馀里。  

二年六月丁酉白乌见吴郡娄县太守孟ダ以献。  

少帝景平元年五月癸未白獐见义兴阳羡太守王准之获以献。  

十月白虎见桂阳耒阳。  

文帝初封宜都王景平。  

二年六月将入奉大统白獐见南郡江阳太守王华献之以为休祥。  

元嘉元年七月壬戌白燕集齐郡城游翔庭宇经九日乃去众燕随从无数己巳白雀见齐郡昌国。  

二年五月北征长史广陵太守范邈上言所领舆县前有大浦控引潮流水淤浊自此以来源流清洁纤鳞呈形故老相传以为休瑞。  

十月嘉禾生颍川阳翟太守垣苗以闻。  

十一月甲辰白乌见山阳太守阮宝以闻。  

三年闰正月己丑甘露降吴兴乌程太守王韶之以闻。  

三月甲戌丹阳湖孰薛爽之获白乌以献。  

四年五月辛巳甘露降齐郡西安临朐城。  

七月乙酉白雀见北海剧县。  

十一月辛未朔甘露降初宁陵己丑甘露降南海熙安广州刺史江桓以闻。  

五年四月乙巳白獐见汝南武津太守郑据获以献五。  

月庚辰白雉见东莞莒县太守刘玄以闻。  

七月丙戌白鹿见东莞莒县岣峨山太守刘玄以闻六年九月长广昌阳淳于邈获白兔青州刺史萧思话以献。  

七年七月乙酉建康额担湖二莲一蒂。  

八年四月乙亥东莞莒县树连理太守刘玄以闻。  

五月辛丑白雀集左卫府。  

是月甘露降南海番禺。  

闰六月丁亥司徒府白从伊生於淮南繁昌获白兔以献。  

八月木连理生东安新泰县。  

九年正月白鹿见南谯谯县豫州刺史长沙王义欣以献。  

三月嘉禾生义阳豫州刺史长沙王义欣以献。  

六月木连理生营阳冷道太守王展禽以闻。  

十一月壬子甘露降初宁陵。  

十年七月己丑华林天渊池芙蓉异花同蒂。  

八月嘉禾生汝南苞信豫州刺史长沙王义欣以献。  

十二月营城县民成公会之于广陵高邮界获白獐麂以献。  

十一年五月丁酉齐郡西安宗显获白雀青州刺史宏以献。  

六月乙巳吴郡海盐王悦获白乌扬州刺史彭城王义康以献。  

八月甲辰甘露降费县之沙里琅邪太守吕绰以闻是月嘉禾一茎九穗生北汝阴太守王玄谟以献。  

是年（臣钦。若等曰：此以下凡不书月并史臣阙）朱草生蜀郡郫县王之家益州甄法崇以闻。  

十二年正月白獐见东莱黄县青冀二州刺史王方回以献。  

二月丁夕阝南郡江陵庾和园甘树连理荆州刺史临川王义庆以闻。  

是月马头济阳柞树连理豫州刺史长沙王义欣以闻。  

是年衡阳湘乡醴泉出县庭荆州刺史临川王义庆以闻。  

十三年二月丁夕阝甘露降上明巴山。  

是月甘露降吴县武康董道益家园树。  

三月戊辰义兴阳羡令获白乌太守以献甲午甘露降初宁陵。  

四月辛丑武昌县章山水侧自开出神鼎江州刺史南谯王义宣以献。  

七月甲戌济南朝阳王道获白兔青州刺史宏以献。  

九月己酉会稽郡西南向晚忽天光明有青龙腾跃凌从而後灭吴兴诸处并以其日同见光景扬州刺史彭城王义康以闻。  

十四年正月丙申白兔见山阳县山阳太守刘怀之以献。  

二月宫内螽斯堂前梨树连理豫州刺史长沙王义欣以闻。  

五月甲午白雀集费县员外散骑侍郎郭敬家获以献。  

是年白雀二见荆州府客馆白鹿见文乡白燕集荆州府门刺史临川王义庆以闻。  

十五年六月白雀见建康定阴里扬州刺史彭城王义康以献。  

七月壬申山阳师齐获白兔南兖州刺史江夏王义恭以献。  

八月白雀见西阳江州刺史南谯王义宣以献白雀集延康都亭里扬州刺史彭城王义康以闻。  

十六年二月白雉见陈郡豫州刺史长沙王义欣以闻。  

三月己夕阝甘露降广州城北门杨树刺史陆徽以闻。  

七月壬申华林池双莲同。  

十七年四月丁丑甘露降广陵永福里梁昌季家树南兖州刺史江夏王义恭以闻。  

五月甲午白鹿见南汝阴宋县太守文道恩以献壬寅白雀二见荆州後园刺史衡阳王义季以闻。  

七月武昌崇让乡程僧爱家候风木连理江州刺史临川王义庆以闻。  

十月寻阳弘农湖芙蓉连理义庆以闻。  

十一月乙酉甘露降乐游苑。  

是年甘露降高平金乡富民村方三十里中徐州刺史赵伯符以闻。  

十八年二月癸丑白雉见南汝阴宋县太守文道恩以献。  

五月甲申甘露降丹阳秣陵卫将军临川王义庆园扬州刺史始兴王以闻。  

六月白燕产丹徒县南徐州刺史南谯王义宣以闻甘露降广陵孟玉季家树南兖州刺史临川王义庆以闻。  

七月吴郡盐官于玄获白雀太守刘祯以献。  

八月庚午会稽山阴商世宝获白鸠眼足并赤扬州刺史始兴王以献。  

十二月木连理生历阳刘成之家南豫州刺史武陵王骏以闻。  

十九年四月戊申白龟见吴兴馀杭太守文道恩以献。  

五月丁夕阝甘露降建康司徒参军督护顾俊之宅竹柳乙亥甘露降马头济阳宋庆之园树太守荀ダ以闻。  

是月山阳张林宗获白獐海陵王文秀获白乌南兖州刺史临川王义庆以献。  

七月白乌产晋陵暨阳侨民彭城刘原秀宅树原秀以闻。  

八月壬子扬州後池二莲合华刺史始兴王以闻。  

九月戊申广陵肥如石梁涧中出石钟九口大小行次引列南向南兖州刺史临川王义庆以献。  

十月白虎见弋阳期思二县南豫州刺史武陵王骏以闻。  

二十年四月辛夕阝白龟见吴兴馀杭扬州刺史始兴王以闻。  

五月丁丑白雀二见京都材官吏黄公欢军人丁用夫各获以献庐陵郡池芙蓉二花一蒂太守王渊以闻白燕集南郡内史臧绰以闻。  

六月壬寅华林天渊池芙蓉二花一蒂园丞陈袭祖以闻。  

是月白雉见高平万兴县徐州刺史臧质以献嘉禾一茎九穗生上庸新安梁州刺史刘道以献。  

七月吴兴郡後池芙蓉二花一蒂太守孔山士以闻彭城刘原秀。又获白乌以献盱眙考城县柞梅二株连理南兖州刺史王义庆以闻。  

八月扬州後池芙蓉二花一蒂刺史始兴王以献白鹿见谯郡蕲县太守邓琬以献白獐见江夏安陆内史刘思考以献。  

是月木连理生汝阴豫州刺史刘遵考以闻。  

是年夏永嘉郡後池芙蓉二花一蒂太守臧艺以闻秣陵卫猗之获白雀丹阳尹徐湛之以献。  

二十一年三月白兔见东莱当利青州刺史杜冀以闻。  

四月甘露频降乐游苑甘露降义阳平阳太守庞秀之以闻甘露降彭城绥舆里徐州刺史臧质以闻六月丙午华林苑天渊池二莲同园丞陈袭祖以闻。  

十月己丑永嘉永宁见黄龙自而下太守臧艺以闻。  

十二月新阳获古鼎于水侧有篆书四十二字雍州刺史萧思话以闻。  

是年甘露降益州府内梨李树刺史庾俊之以闻木连理生晋陵无锡南徐州刺史南谯王义宣以闻。  

湘州刺史南平王铄献赤鹦鹉木连理生历阳乌江南豫州刺史武陵王译以闻白燕见广陵南兖州刺史广陵王诞以献。  

是年嘉禾生新野邓县雍州刺史萧思话以献。  

二十二年二月白鹿见建康县扬州刺史始兴王以闻。又白鹿见南康赣县南康相刘兴祖以献。  

是月丙子白雀见东安郡徐州刺史臧质以献。  

是月乐游苑池二莲同苑丞梅道念以闻。  

闰五月丙午白雀见华林园员外散骑侍郎长沙王瑾获以献。  

六月丙子南彭城番县时佛护获白雀以献。  

是月嘉禾生藉田一茎九穗。  

七月癸酉嘉禾生平虏陵徐州刺史臧质以献辛巳南顿栎连理豫州刺史赵伯符以闻。  

是月东宫玄圃园池二莲同内监殿守舍人宫勇民以闻。  

九月木连理生建康建康令张永以闻嘉禾生扬州东耕田刺史始兴王以闻嘉禾生太尉府田太尉江陵王义恭以闻。  

十一月辛巳甘露降南郡江陵方城里荆州刺史南谯王义宣以闻。  

十二月丁酉甘露降长宁陵陵令包诞以闻。  

是年木连理生武昌江州刺史庐陵王绍以闻白鹊见新野邓县雍州刺史萧思话以闻豫章豫宁县出铜钟江州刺史广陵王绍以献嘉禾生华林园百六十穗园丞陈袭祖以闻嘉禾生颍川阳曲豫州刺史赵伯符以闻。  

二十三年二月戊戌白鹿见兖州刺史檀和之以献丁未甘露降乐游苑苑丞张宝以闻辛亥木连理生商阴柔县太守以闻。  

五月甲寅东宫队白从陈超获黑獐于肥如县皇太子以献。  

六月辛丑太子西池二莲同池统胡永祖以闻壬寅华林天渊池芙蓉二花一蒂园丞陈袭祖以闻丙辰白鹿见彭城县征北将军衡阳王义季获以闻。  

七月乙丑嘉禾生藉田藉田令褚熙伯以闻庚午嘉禾生丹阳椒唐里扬州刺史始兴王以闻庚辰嘉禾生醴湖屯主王世宗以闻。  

八月己酉嘉禾生华林园园丞陈袭祖以闻鱼邑三周池二莲同园丞徐道兴以闻。  

九月庚辰嘉禾生沛郡萧县征北大将军衡阳王义季以闻丙子甘露降长宁陵陵令华林以闻。  

十月辛巳东宫将魏荣获青獐於秣陵。  

十二月庚子甘露降襄阳郡治雍州刺史武陵王骏以闻辛丑甘露频降乐游苑苑丞何道令以闻。  

是年吴郡嘉兴盐官县野稻自生三十许种扬州刺史始兴王以闻。  

是年醴湖屯生嘉粟一茎九穗屯主王世宗以闻木连理生淮南当涂扬州刺史始兴王以闻嘉禾生江夏汝南荆州刺史南谯王义宣以闻。  

二十四年二月壬午临川王第梨树连理临川王第以闻戊戌河济俱清龙骧将军青冀二州刺史杜坦以闻己亥庚子甘露频降景阳山山监张绩以闻。  

又是月己亥三月丙辰甘露降寻阳松滋江州刺史庐陵王绍以闻。  

四月癸未甘露降寻阳松滋丙申。又降江州城内桐树丁酉。又降近城数里之中江州刺史庐陵王绍以闻白雀产吴郡盐官民家太守刘祯以献。  

五月辛未白鸾集司徒府西园太尉江夏王义恭以闻。  

六月己亥白雀五集长沙庙长沙王瑾以闻。  

七月己酉白兔见东莞太守赵球以献壬子晋陵无锡栎树连理南徐州刺史广陵王诞以闻乙卯木连理生会稽诸暨扬州刺史始兴王以闻。又会稽太守羊玄保上改连理所生处康亭村为木连理临川王第梨树连理临川王烨以闻甘露降京师扬州刺史始兴王以闻丁巳白兔见兖州刺史徐琼以闻丁夕卩嘉禾旅生华林园及景阳山园丞梅道念以闻是月甘露降襄城治下无量寺雍州刺史武陵王骏以闻。  

八月乙巳嘉禾生鱼城内白乌见晋陵南徐州刺史广陵王诞以闻九月白鸠见。  

十月甲午甘露降魏兴郡内太守韦宁民以闻扬州刺史始兴王获白龟以献。  

二十五年二月乙丑白獐见淮南太守王休获以献己亥白虎见武昌武昌太守蔡兴宗以闻。  

四月戊午白獐见南琅邪太守王远获以献戊辰木连理生晋陵南徐州刺史广陵王诞以闻。  

五月辛未朔华林园白獐生二子皆白园丞梅道念以闻丁丑黑龙见玄武湖北苑丞王世宗以闻戊戌黑龙见玄武湖东北隈扬州刺史张立之以闻。  

六月壬寅嘉禾旅生华林园十朱七百穗园丞梅道念以闻壬子嘉禾生藉田藉田令褚熙伯以闻。  

七月壬辰嘉禾生北海青冀二州刺史杜坦以闻。  

八月丙午嘉禾生太尉江夏王义恭果园江夏国典书令陈颖以闻辛亥黄龙见会稽太守孟ダ以闻。又广陵有龙自湖西升天百姓皆见壬子嘉禾生建康化义里令丘珍孙以献。又白燕见广陵城南兖州刺史徐湛之以闻癸丑嘉禾生华林园园丞梅道念以闻。  

十一月丁丑白虎见蜀郡二赤虎道前益州刺史陆徽以闻庚辰甘露降南郡荆州刺史南谯王义宣以闻乙未甘露降丹阳秣陵山。  

是月嘉禾生巴东荆州刺史南谯王义宣以闻。  

二十六年三月壬午甘露降景阳山华林园园丞梅道念以闻戊寅白雉见东安沛郡各一徐兖二州刺史武陵王获以献庚寅癸巳甘露频降武昌江州刺史庐陵王绍以闻。  

四月戊戌白虎见南琅邪半阳山二虎随从太守王僧达以闻甲辰丙午戊申甘露频降豫章南昌太守刘思考以闻。  

五月癸酉白鹊见建康崇孝里扬州刺史始兴王以献戊寅白燕产衡阳王墓亭郎中令朱旷之获以献丙戌白獐见马头豫州刺史南平王铄以献。  

六月甲寅嘉禾生藉田藉田令褚熙伯以献。  

七月嘉禾生巴东朐忍荆州刺史南谯王义宣以闻二十七年正月己丑白獐见济阴徐州刺史武陵王骏以闻。  

三月壬辰白兔见竟陵荆州刺史南谯王义宣以献。又白兔见济阴徐州刺史武陵王骏以闻。  

四月癸丑华林园白獐生一白子园丞梅道念以闻乙夕阝丙辰丁巳甘露频降豫章南昌戊午午时天气清明有采映覆郡邑甘露降。又白降太守刘思考以闻。  

五月甲戌甘露降南东海丹徒南徐州刺史始兴王以闻。  

六月壬辰白燕见秣陵丹阳尹徐湛之以献丙午白虎见南汝阴豫州刺史南平王铄以献乙夕阝白雀见济南郡薛荣以献。  

十月乙丑嘉禾生北海青州刺史杜坦以闻。  

二十八年正月戊子木连理生寻阳柴桑。又生州城内江州刺史建平王宏以闻。  

二月戊辰甘露降锺山延贤寺扬州刺史庐陵王绍以闻壬午甘露降徽音殿前果树。  

是月甘露降合欢殿後。  

七月戊戌嘉禾生广陵邵伯埭兖州刺史江夏王义恭以闻癸夕阝寻阳柴桑菽粟旅生弥漫原野江州刺史建平王宏以闻。  

八月己巳崇义军人获白雀一双太子左率王锡以献。  

二十九年四月癸丑白雀见会稽山阴太守东海王获以献。  

六月壬戌白獐见晋陵暨阳南徐州刺史始兴王以献。  

八月癸酉白鹿见鄱阳南中郎将武陵王骏以献。  

十月丁未木连理生南琅邪太守刘成以闻。  

三十年十一月壬午白鹿见南琅邪太守王僧虔以献。  

十二月癸亥白鹿见武建郡雍州刺史朱修之以闻孝武帝孝建元年三月丙辰甘露降华林园。  

五月己亥临沂县鲁尚期于城上获白雀太傅假黄钺江夏王义恭以献。  

二年正月庚戌白兔见淮南太守申坦以闻。  

三月己酉甘露降丹阳秣陵中里路兴之墓树。又木连理生南郡江陵荆州刺史朱修之以闻辛亥甘露降长宁陵松树戊午甘露降丹阳秣陵尚书谢庄园竹林庄以闻。  

是月甘露降襄阳民家梨树。  

六月丙子左卫军获白雀以献庚寅玄武湖二莲同癸巳嘉禾二株生江夏王义恭东田。  

七月癸丑黄龙见石头城水滨中护军湘东王以闻是月木连理生历阳太守袁岂攵以闻。  

九月己丑朔嘉禾异亩同颖生齐郡广饶县。  

三年三月庚子白鹿见临川西丰县壬子白虎见临川西丰县。  

闰三月辛酉黄门侍郎庾徽之家获白雀以献乙丑白兔见原州获以献。  

四月丁亥临川宜黄县民田中得铜钟七口内史傅徽以献甲辰晋陵延陵得古钟六口徐州刺史竟陵王诞以献。  

五月己未龙见临川郡江州刺史东海王以闻丁夕卩白雀见建康获以献木连理生北海都昌冀州刺史垣护之以闻。  

六月癸巳白獐见广陵南兖州以献。  

七月庚午嘉禾生吴兴武康。  

九月甲戊细仗队省井泉春夏深不盈尺忽至一丈有五色水清澄醴味汲引不穷。  

是月济河清冀州刺史垣护之以闻。  

大明元年正月乙亥木连理生高平。  

二月己亥白麂见会稽诸暨县获以献壬寅华林园双橘树连理。  

四月甲辰白鹿见南平白雀见南郡江陵癸夕阝甘露降华林园桐树戊申白雀见寻阳。  

五月壬子紫气从景阳楼上层出状如烟回薄良久甲寅白雀二见渤海获以献戊午嘉禾一株五茎生清暑殿鸱尾中癸亥黑龙见晋陵古石村改村为津里甲子白雀见建康获以献丁丑苍乌见襄阳县戊寅江乘县民朱伯地中得玉璧径五寸八分以献。  

六月丁亥白雀见零陵祁阳获以献庚子白虎见即墨获以献。  

七月辛亥白雀见南阳苑获以献丁丑白獐见东莱曲城县获以献。  

八月嘉禾生青州异根同穗。  

九月辛丑华林园梨树连理。  

十月乙丑朔木连理生豫章南昌。  

二年正月壬戌白獐见山阳内史程天祚以闻二月辛丑白獐见济北太守殷孝。  

祖以献。  

三月壬子北汝阴楼烦平地出醴泉豫州刺史宗悫以闻己巳白雉雌雄各一见海陵南兖州刺史竟陵王诞以献。  

四月甲申苍乌见襄阳雍州刺史王玄谟以献己丑白鹿见桂阳郴县湘州刺史山阳王休以献辛丑木连理生汝南豫州刺史宗悫以闻。  

五月乙巳白燕产南郡江陵民家荆州刺史朱修之以献丁未白雀见建康杨州刺史西阳王子尚以献甲子白燕二产山阳县舍南兖州刺史竟陵王诞以献。  

六月甲戌白燕产吴郡城内太守王翼之以献丁亥白雀见河东定襄县荆州刺史朱修之以闻。  

三年正月癸巳白鹿见南琅邪江乘南徐州刺史刘延孙以献丙申皇国献赤白鹦鹉各一。  

三月己夕阝甘露降乐游苑梅树戊子甘露降宣城郡舍太守张辨以闻戊子毛龟见宣城广德太守张辨以献辛夕阝白鹿见广陵新市太守柳光宗以闻。  

四月庚戌白雀见秣陵丹阳尹刘秀之以献。  

五月壬午太宰府崇义军人获白雀太宰江夏王义恭以献甲申白燕产武陵临沅民家郢州刺史孔灵符以闻。  

九月己亥嘉禾生北海都昌县青州刺史颜师伯以闻甲午木连理生丹阳秣陵材官将军范悦时以献四年正月壬辰甘露降初宁陵松树。  

二月丙申甘露降丹阳秣陵龙山丹阳尹孔灵符以闻乙巳徐州刺史刘道隆于汴水得白玉戟以献。  

三月丁亥木连理生华林园曜灵殿北。  

四月壬子木连理生华林园日观台北。  

五月辛巳白雀见广陵侍中颜师伯以献。  

六月戊戌木连理生会稽山阴扬州刺史西阳王子尚以闻壬寅车驾幸藉田白龟见于千亩尚书右仆射刘秀之以献乙夕阝白燕见平昌青州刺史刘道隆以献。  

五年正月丙子交州刺史垣闳献白孔雀。  

四月庚戌白雀见晋陵太守沈文淑以献辛亥甘露降吴兴安吉太守历阳王子顼以闻乙夕阝甘露降吴兴乌程太守历阳王子顼以闻。  

五月丙寅白鹿见南东海丹徒南徐州刺史刘延孙以献癸未白雀二见寻阳江州刺史桂阳王休范以献癸未白雀二见济南青州刺史刘道隆以献嘉禾生建康蒋陵里丹阳尹王僧朗以献。  

九月庚戌河济俱清平原太守申纂以闻己巳白獐见南阳雍州刺史永嘉王子仁以献。  

闰九月木连理生边城豫州刺史垣护之以闻。  

十二月戊寅淮南松木连理豫州刺史寻阳王子房以闻白雉见秦郡南兖州刺史晋安王子勋以献。  

是年藉田芙蓉二花同蒂大司农萧邃以献。  

六年二月戊午甘露降建康灵寺及诸苑园及秣陵龙山至于娄湖。  

是月。又降句容县乙丑木连理生晋陵南徐州刺史新安王子鸾以闻。  

三月丙午青雀见华林园。  

四月戊辰木连理生营阳湘州刺史建安王休仁以闻。又白獐见休仁以献。  

六月乙丑白兔见青冀二州刺史刘道隆以献。  

八月乙未木连理生彭城徐州刺史王玄谟以闻辛未嘉禾生乐陵青冀二州刺史刘道隆以闻乙巳白雀见齐郡道隆以献。  

是月白兔见北海。  

七年正月庚寅白獐见南阳荆州刺史临海王子顼以献己酉瑚连理生郁林始安太守刘π以闻三月辛巳白鹊见汝南安阳太守申令孙以献丙申甘露降寻阳松滋太守刘朦以闻。  

四月乙未白雀见庐陵王第庐陵王敬先以献己未甘露降荆州城内刺史临海王子顼以闻乙丑白雀见历阳太守建平王景素以献。  

五月辛未白雀见汝阴豫州刺史垣护之以献。  

六月己未白獐见武陵临沅太守刘衍以献。  

是月白雀见宝城南豫州刺史寻阳王子房以献是月江夏蒲圻获铜路鼓四面独足郢州刺史安陆王子绥以闻。  

八月乙未毛龟见新安王子鸾第获以献。  

九月癸未白獐见南阳雍州刺史刘秀之以献。  

十月丁夕阝白雀见建康丹阳尹永嘉王子仁以献。  

十一月车驾幸南豫州习水军于梁山有白雀二集华盖有司奏改大明七年为神爵元年诏不许。  

十二月辛丑朔甘露降吴兴乌程令苟卞之以闻。  

六年八月甲子白鹿见衡阳郡湘州刺史江夏王世子伯禽以献。  

八月丁夕阝白雉见南郡江陵荆州刺史临海王子顼以献。  

前废帝永光元年正月丙午白雉见渤海青州刺史王玄谟以献。  

三月甲午朔白雉见新蔡豫州刺史刘德愿以献四月乙亥白雀见会稽东阳州刺史寻阳王子房以献。  

六月丙子白雀见彭城徐州刺史义阳王昶以闻。  

## ●卷二百二  

○闰位部　祥瑞第二  

宋明帝泰始元年二月丙寅扬州淮水清洁有异於常州治中从事史张绪以闻乙亥白鹿见宣城宣城太守刘勰以闻己亥白鹿见长沙湘州刺史刘韫以献。  

二年三月丙午黄紫从景阳楼出随风回久乃消华林园令臧延之以闻。  

四月乙未甘露降上林苑苑令徐承道以献庚申甘露降华林园园令臧延之以献。  

五月甲寅赭中获石柏长三丈二尺广三尺五寸扬州刺史建安王休仁以献乙亥甘露降丹阳秣陵县舍斋前竹丹阳尹王景文以献。  

六月丁巳白乌见吴郡海盐太守顾ダ之以献己夕阝日入後有黄白赤白气东西竟天光明润泽久乃消是月白燕见零陵获以献。  

七月戊子白雀见虎槛洲都督征讨诸军建安王休仁以闻己酉嘉禾生会稽永兴太守巴陵王休。若以闻。  

八月丙辰朔四眼龟见会稽会稽太守巴陵王休。若以献五城澳池二莲同都水使者罗僧愍以献戊午嘉禾生南豫州刺史山阳王休以献己未豫州刺史山阳王休献莲二花一蒂丙寅六眼龟见东阳长山文如爻卦太守刘勰以献。  

是月於赭圻城南得紫玉一围三尺二寸长一尺太宗攻为二爵以献武文二庙。  

九月庚寅青雀见京城内南徐州刺史桂阳王休范以献壬寅白乌见吴兴乌城太守都以献。  

十月己巳幸华林天渊池白鱼跃入御舟。  

三年二月壬寅白鼠见乐安青州刺史沈文秀以献五月癸酉白獐见南东海丹徒南徐州刺史桂阳王休范以献乙亥白鸲鹆见京兆雍州刺史巴陵王休。若以献乙夕阝白獐见北海都昌青州刺史沈文秀以献。  

十一月乙夕阝盱眙获石柏宁朔将军段佛荣以献庚申甘露降晋陵太守王蕴以闻癸亥甘露降南东海丹徒建冈南徐州刺史桂阳王休范以闻。  

十二月壬午甘露降崇宁陵扬州刺史建安王休仁以闻。  

四年十一月辛未崇宁陵尚书言自大明八年至今四年二月宣太后陵明堂前後有光及五色。又芳香四满。又五彩在松下状如车盖。  

五年正月癸夕阝白獐见汝阴楼烦豫州刺史刘π以献。  

五月壬戌豫章南昌获古铜鼎容斛七<豆斗>江州刺史王景文以献。  

六月甲子嘉莲生湖熟南台侍御史竺曾度以闻。  

十月庚辰郢州获玄璧广八寸五分安西将军蔡兴宗以献。  

六年六月壬子嘉莲生东宫圃池皇太子以闻。  

七月壬午白雀二见庐陵吉阳内史江孜以闻。  

九月己巳八眼龟见吴兴故鄣太守褚渊以献。  

十二月乙未白鹿见梁州刺史杜纟力文以闻。  

十年四月戊申夜京邑崇虚馆堂前有黄气状如宝盖高十许丈渐有五色道士陆静以闻。  

六月甲寅义阳郡获铜鼎受一斛并盖并隐起镂豫州刺史段佛荣以献。  

泰豫元年四月己酉会稽山阴思义醴泉出太守蔡兴宗以闻。  

六年辛丑白雀见广州刺史孙超以闻。  

十月壬戌白獐见义兴国山太守王蕴以献义兴阳羡县获毛龟太守王蕴以献。  

後废帝元徽元年正月甲午白獐见海陵宁海太守孙嗣之以献。  

二年三月甲子白鹿见郁州青冀二州刺史西海太守刘善明以献。  

四年三月醴泉出昌国白鹿山其味甚甘。  

十一月乙巳甘露降吴兴乌程太守萧惠明以闻。  

五年四月己巳白雀二见寻阳柴桑江州刺史邵陵王友以献。  

顺帝平二年十一月甘露降南东海武进彭山太守谢顼以闻。又甘露降长城下山太守王奂以闻。  

十二月甘露降建康禁中里。  

是年宣城山中生紫芝一株在所获以献。  

三年三月白虎见历阳龙元县新昌村新昌嘉名也。《瑞应图》王者不暴白虎出白虎仁兽也。  

是年驺虞见东安县五界山狮子头虎身龙脚诗《传》曰：驺虞兽白虎黑文不食生物至德则出。  

南齐太祖建元元年正月拜皇太子日有庆在日边。又新蔡郡固始县嘉禾一茎五穗。  

四月有司奏延陵令戴景度称所领季子庙旧有涌井二所庙祝列云：旧井北忽闻金石声即掘深三尺得沸泉其东忽有声铮铮。又掘得泉沸涌。若浪中得一银木简长一尺广二寸上有隐起文曰：庐山道人张陵再拜谒阙起居简木坚白而字色黄谨按《瑞应图》浪井不凿自成王者清静则仙人主之孔氏世录云：叶精帝道孔书明巧当在张陵宋均注云：张陵佐封禅一云：陵仙人也。  

五月白乌见巴郡。又木连生安城新喻县。又生南梁陈县郢州丁坡屯获白雀一头。  

闰月明殿外阁南槐树连理。  

八月新蔡县获嘉禾二茎九穗一茎七穗官县内村木连理。又男子王幼获白雀一头。  

九月甘露降淮南郡桃石榴二株有司。又奏甘露降汲县王安世园树秣陵县获白雀一头。  

十月涪陵郡民田健所住间常留气有声响彻。若龙吟求之积岁莫有见者去四月二十七日数里夜忽有双光至明往获古钟一枚。又有一器名钅享于人以为神物奉祠之。  

十一月固始县获嘉禾一茎九穗。  

是年（臣钦。若等曰：史臣不书月）郢州监利县天井湖水色忽澄清出绵百姓采以为纟广。  

武帝永明冠军将军周晋孙於石头北厢将堂见地有异光照城堞往获玉玺一钮方七分文曰：明玄君。  

四月白雀集郢州府馆。又甘露降南郡桐树。  

五月白雀见会稽永兴县。  

七月新冶县槐栗二木合生异根连理去地数尺中央小开上复为一。又乌程县陈文则家槿树连理九月有司奏上虞县枫树连理两根相去九尺双株均耸去地九尺合成一故鄣县枫树连理两株相去七尺大八围去地一丈仍相合为树泯如一木山阳县界。若耶村有一规木合为连理淮阴县建业寺木连理建康县梨树耀襄五围连理六枝。  

十一月魏国民齐祥归入灵丘关闻殷然有声仰视之见山侧有紫气如众鸟回翔其间祥往气所获玺方寸四分兽钮文曰：坤维圣帝永昌送与魏太后师道人慧度欲献魏主慧度睹其文窥谓当今衣冠正朔在于齐国遂附道人慧臧送京师因羽林监崔士亮献之。  

是年江陵县获白鼠一头。又休安陵获白龟一头。又彭泽县获白雉一头顺阳丹光县山下得古鼎一枚。又护军府门外桑树一株并有蚕丝绵被枝茎汉光武时有野蚕成茧百姓得以衣服今则浮波幕树其亦此之类乎！。  

三年正月安成县榆树二株连理。  

四月白雀见临汝县。  

七月安成王第获白雀一头。又始兴郡民龚玄宣云：去年二月忽有一道人乞食因采怀中出篆书真经一卷六纸。又表北极一纸。又移付罗汉居士一纸云：从兜率天宫下使上送天子因失道人所在玄宣。又称神人授皇帝玺龟形长五寸广二寸厚二寸五分上有天子字中央萧字下有万世字。  

八月梁郡睢阳界野田中获嘉禾一茎二十三穗。  

九月南郡江陵县获白雀一头。又句阳县之山槿树连理异根双挺共杪为一。  

十一月永宁左郡木连理是年越州南高凉住人海中网鱼获铜兽一头铭曰：作宝鼎齐臣万年子孙承宝。  

四年二月甘露降临湘县李树。  

三月甘露降南郡桐树三足乌巢南安中陶县庭中。又秣陵县乔天明园中李树连理生高三尺五寸两枝别生复高三尺合为一。又白虎见安蛮虔化县四月甘露降睢阳县桃树。  

是年丹阳县获白兔一头东昌县山自比岁以来常发异响去二月十五日有一岩礻落县民方元泰往视於岩下得古钟一枚青龙见顺阳郡清水县平泉湖。  

五年正月秣陵县华僧秀园中四树连理。  

三月豫宁县长岗山获神钟一枚。  

四月甘露降荆州府中阁外桐树。  

六年建城县昌城田获四目龟一头腹下有万齐字八月延宁县王惠获六目龟一头腹下有万欢字并有卦兆。  

九月莒县获嘉禾一株。  

是年山阴县孔广家园圣树十二层会稽太守隋王子隆献之种芳林苑凤光殿西武骑常侍唐潜上青毛神龟一头望蔡县获白鹿一头南豫州刺史建安王子真表献金色鱼一头。  

六年四月江宁县北界赖乡齐平里三城逻门外路东太常萧惠基园爰树二株连理其高相去二尺南大北小小者倾柯南附合为一枝叶繁茂圆密如盖是年白鼠见芳林园蒲涛县亮野村获白獐一头甘露降芳林园故山堂桐树。  

七年六月盐官县获白雀一头。  

是年黄龙见曲江县黄池中一宿二日越州献白珠自然作思惟佛像长三寸起禅灵寺置刹下江宁县李树二株连理两根相去一丈五尺郁林获白雉一头荆州获白獐一头。又吴郡太守江於钱塘县获苍玉璧一枚以献。又齐兴太守刘元宝治郡城於堑中获钱数百万形极大以献台为瑞世祖班赐朝臣以下各有差。又主书朱灵让於浙江得灵石十人举乃起在水深三尺而浮世祖亲投於天渊池试之刻为佛像。  

八年三月武陵白沙戍规木连理相去五尺俱高三尺东西二枝合而通柯。  

四月阳羡县获白乌一头。  

五月阳城县获紫芝一株。  

十二月柴桑县陶委天家树连理。  

是年馀干县获白獐一头天门临澧县获白雀一头巴陵郡连理四株。又天忽黄色照地众莫能解司徒法曹王融上金天颂云：是即金天所谓荣光武帝大悦始兴郡昌乐村获白鸠一头。又馀干县获白獐一头。  

九年五月长山县获神龟一头腹有巽兑卦。  

七月吴郡钱塘县获白雀一头。  

八月豫州获白雀一头甘露降上定林寺佛堂庭中天如雨遍地如雪其气芳其味甘耀日舞风至晡乃止尔後频降锺山松树四十馀日乃止。  

十月甘露降大安陵树。  

十一月宁蜀广汉县田所垦地八尺四寸获古锺一枚形高三尺八寸围四尺七寸悬柄长一尺二寸合。  

高五尺四面各九孔夜中於陶所瓦间见有白光窥寻无物自後夜夜辄复有光既经旬日村民张庆宣瓦作屋。又於屋间见光内外庆宣疑之以告孔休先乃共发视获玉玺一钮璧方八寸上有鼻文曰：帝真。又曲阿县民黄庆宅左有园园东南广袤四丈每种菜辄鲜异虽加采掇随复更生夜中长有白光皎质属天状似悬绢庆疑非常请师卜侯道士傅德占使掘之深三尺获玉印一钮文曰：长承万福。  

是年临湘县获白鹿一头义阳安昌县获白獐一头秣陵县斗场里安明寺有古树众僧改架屋宇伐以为薪剖树木里自然有法大德三字。又始兴郡本无党树调味有阙世祖在郡堂屋後忽生一株。  

十年五月齐郡获白雀一头。  

六月海陵齐昌县获嘉禾一茎六穗。  

是年青州获白雉一头司州清激戍获白獐一头兰陵民齐伯生於六合山获金玺一钮文曰：年予主青州氵巨液戍获白雉一头。  

十一年九月睢阳县里中获嘉禾一株。  

是年广陵海陵县获白獐一头。  

郁林王隆昌元年正月襄阳县获紫芝一茎四月阳羡县获白乌一头。  

和帝中兴二年正月逻将潘道益于山石穴中获毛龟一头。  

二月白虎见东平寿张安乐村。  

三月甘露降茅山弥漫数里。  

是年山上障四塞顷有玄黄五色如龙形长十馀丈从西北天。  

梁高祖天监元年七月癸夕阝鸾鸟见乐游苑。  

四年四月自甲寅至壬戌甘露连降华林园。  

五月建康县朔阴里生嘉禾一茎十二穗。  

八月庚子老人星见。  

五年四月丙申庐陵高昌之仁山获铜剑二始丰县获八目龟一。  

八月戊戌老人星见。  

六年二月甲辰老人星见。  

六月新吴县获四目龟一。  

九月嘉禾一茎九穗生江陵县。  

七年四月辛未秣陵县获灵龟一。  

八月甲戌老人星见。  

十一月辛巳鄞县言甘露降。  

八年二月壬戌老人星见。  

八月戊午老人星见。  

九年七月己巳老人星见。  

十年二月戊申驺虞一见荆州华容县五月癸酉安丰县获一角玄龟乙酉嘉莲一茎三花生乐游苑。  

十二月癸酉山车见于临成县。  

十一年二月新昌济阳二郡野替成茧。  

十三年二月丁亥老人星见。  

十四年二月戊戌老人星见。  

八月乙未老人星见。  

十五年八月老人星见。  

十六年二月庚戌老人星见。  

四月潮沟获白雀。  

八月辛丑老人星见。  

十七年二月甲申老人星见。  

八月壬寅老人星见。  

十八年二月戊午老人星见。  

七月甲申老人星见。  

普通元年二月壬子老人星见。  

八月庚戌老人星见。  

二年七月甲寅老人星见。  

三年八月甲子老人星见。  

四年二月庚午老人星见。  

八月丁夕阝老人星见。  

五年二月丁丑老人星见。  

六年二月丁丑老人星见。  

八月壬午老人星见。  

七年二月丁亥老人星见。  

大通元年八月壬辰老人星见。  

二年二月甲子老人星见。  

中大通二年正月癸未老人星见。  

三年二月甲寅老人星见。  

八月癸巳老人星见。  

是岁吴兴郡生野堪食。  

四年二月壬寅老人星见丙辰邵陵县获白鹿一五年正月辛夕阝舆驾亲祀南郊先是一日丙夜南郊令解涤之等到郊所履行忽闻空中有异香三随风至及将行事奏乐迎神毕有神光圆满坛上朱紫白。  

黄杂色食顷方灭兼太宰武陵王纪等以闻。  

二月己丑老人星见。  

八月庚申老人星见。  

大同元年三月己夕阝老人星见。  

七月乙夕阝老人星见二年。  

二月丙戌老人星见。  

三年二月乙酉老人星见。  

八月甲申老人星见。  

六年二月秦郡献白鹿一。  

六月丁未平阳县献白鹿一。  

九月始平太守崔硕表献嘉禾一茎十二穗。  

敬帝绍泰元年冬至二年三月甘露频降于锺山梅岗南涧及京口江宁县境或至三数升大如奕棋子陈高祖表以献台。  

二年二月前宁远石城公外兵参军王位于石头沙际获玉玺四纽陈高祖以送。  

陈高祖永定元年十一月甘露降于锺山松林弥漫岩谷庚子开善寺沙门采之以献敕颁赐群臣。  

三年四月重殿东鸱尾有紫烟属天。  

文帝天嘉元年正月辛未舆驾亲祠北郊日有冠。  

废帝光大二年五月丙辰太傅安成王献玉玺一。  

宣帝大建二年闰四月乙夕阝仪同黄法献瑞璧一四年八月丁丑景见。  

十二月壬寅甘露降乐游苑。  

五年五月癸丑景见。  

七年四月壬子郢州献瑞锺六。  

闰九月壬辰甘露频降乐游苑。  

十二月甲子南康郡献瑞锺一。  

八年正月庚辰西南有紫见。  

东魏孝静天平二年二月员外散骑常侍穆礼得玉板一广三寸长五寸头有两孔以献。  

四月临水县木连理。  

五月北豫州献白雀。  

七月齐献武王获白乌以献魏郡木连理。  

八月光州献白兔。  

三年正月青州献白雉。  

五月司州上言清河郡木连理。  

七月魏郡献嘉禾京师献白雀。  

四年二月青州献白雉。  

四月西兖州献白狐。  

六月广平郡上言木连理。  

七月兖州献白雀光州献白兔。又献九尾狐。  

八月并州上言木连理。又献嘉禾京师。又获嘉禾虞曹郎中司马仲璨。又献嘉禾一茎五穗。  

十二月梁州献白雉元象元年正月有巨象自至砀郡波中南兖州获送于邺大赦改元。  

二月雒州上言木连理。  

四月光州献九尾狐。  

五月冀州获白乌林虑县上言木连理京师获白雀徐州获白兔。  

六月京师获白雀齐献武王获白兔以献。  

濮阳郡获白兔齐献武王获白鹿以献。  

七月肆州献白雀是月齐献武王获白雀以献。  

八月东雍州献嘉禾上党郡言木连理西中府献白燕。  

兴和元年正月魏郡繁阳县献白雉。  

二月光州献九尾狐。  

三月甘露降于京师。  

四月京师获三足乌。  

五月京师获白雀。  

六月齐文襄王获白雀以献南兖州获白雀。  

七月京师获白雀。  

八月徐州表济阴郡厅事前槐树乌巢于上乌母死有鹊衔食哺乌儿不失其时并皆长大赏太守帛十疋。  

九月有司奏西山采材司马张神和上言司空谷木连理。  

二年四月光州上言卢乡县木连理京师获白雀徐州献白兔闰月京师献白雀。  

五月京师获白雀。又获白燕。  

六月京师获白兔光州献白雀。  

七月京师获白雀。  

三年二月东郡白马县民献玉印一。  

五月司州献九尾狐京师获白雀。  

八月南青州献嘉禾。  

十二月魏郡献白狐。  

四年正月京师获白雀光州获白兔。  

四月魏郡贵乡县获白乌雏瀛州献白狐二。  

五月京师获白乌阳夏郡献白乌济州献苍乌。  

六月京师获白雀。  

七月瀛州献苍乌邺县民献白玉一璞北豫州献白乌京师获白雀。  

十月瀛州献白雀。  

武定元年正月广宗郡献白雉兖州献白雉。  

二月瀛州献白兔青州献白雉。  

四月兖州献苍乌。  

五月梁州获白雀济州献苍乌。  

六月兖州献白鹿京师获白雀东郡民献白乌。  

七月京师获白雀幽州获白狐以献。  

八月西兖州上言济阴郡。  

九月齐献武王上言并州木连理汲郡献白兔。  

十月兖州献白雀。  

二年五月京师获苍乌。  

七月林虑县献白鹊。  

八月京师获嘉禾。  

三年五月瀛州献三足乌北豫州献白乌广宗郡献白乌颍州献白乌梁州献白雀。  

六月京师获苍乌沧州献白乌京师。又获白雀北豫州献白燕。  

七月瀛州献白狐二牡一牝光州献苍乌京师获白雀。  

八月并州献嘉禾。  

九月西兖州献白狐瀛州上言河间郡木连理。  

十月有司奏南兖州陈留郡民贾兴达於家庭得毛龟一兖州献白雀。  

四年三月青州献白雉。  

四月梁州献白乌颖州献三足乌。  

五月济州献白乌颖州。又献三足乌。  

六月京师获白雀。  

八月阳夏郡献白乌。  

五年十月甘露降齐文襄王第门柳树。  

十一月汾州上言木连理。  

六年三月甘露降于京师。  

四月太山郡上言甘露降。  

五月晋州上言木连理。  

六月京师获白雀。  

十一月武平镇献白兔。  

七年七月瀛州献白獐。  

八年四月青州上言齐郡木连理。  

北齐文宣帝以东魏武定八年五月受禅是日京师获赤雀献於南郊。又光州献九尾狐。  

武成帝河清元年四月青州刺史上言今月庚寅河济清改大宁二年为河清。  

梁太祖开平元年正月壬寅帝至自长芦是日有五色覆于府署之上。又丙辰庆见丁巳宋州刺史王皋进赤乌一。  

四月乙丑颍州刺史张实进白兔一戊辰宋州刺史王皋进两歧麦陈州袁象先进白兔一付史馆编录兼示百官。  

五月丙戌荆州高季昌进瑞橘七十颗是月宿州刺史王儒进白兔一濮州刺史图嘉禾瑞麦以进。  

八月甲子平明前老人星见于南极壬申密州进嘉禾。又有合欢榆树并图形以献是月隰州奏大宁县至固镇上下二百里。  

今月八日黄河清至十月如故。  

十一月广南管内获白鹿并图形来献耳有两缺按符瑞图鹿寿千岁变白耳一缺今验此鹿耳有二缺其兽与色皆应金行实表嘉瑞。  

二年四月鄢陵居人程震以两歧麦穗并画图来进。  

八月甲寅太史奏寿星见于南方甲子广州上言白龙见图形以进。  

三年八月司天台奏今月二十七日平明前东南丙上去山高三尺以来老人星见测在井宿十一度其色光明阔大。  

十一月司天台奏冬至日自夜半後祥风微扇帝座澄明至晓黄捧日。  

四年四月丁夕阝宋州节度使衡王友谅进瑞麦一茎三穗。  

八月辛未老人星见。  

乾化元年八月癸亥老人星见。  

## ●卷二百三  

○闰位部　徵应  

自古帝王世之季豪杰并起虽雄视一方而灵徵不绝者盖天意谆谆替明群众之所乡也。若夫肇自载育玄感特异寤兹吉梦神贶弥昭或应自许轨迹有开或物色纷纭符节斯合岂独观奇表命于元龟而後知其享国保民也。蜀先主涿郡县人也。少孤与母贩履织席为业舍东南角篱上有桑树生高五丈馀遥望见童童如小车盖往来者皆怪此树非凡，或谓当出贵人先主少时与宗中诸小儿於树下戏言吾必当乘此羽葆盖车叔父子敬谓曰：汝勿妄语灭吾门也。又汉灵帝时董扶为侍中私谓太常刘焉曰：京师将乱益州分野有天子气焉信之遂求出为益州牧扶亦求为蜀郡蜀国都尉其後先主称天子於蜀皆如扶言吴大帝权母。  

吴夫人初孕而梦月入其怀既而生策及权在孕。又梦日入其怀以告其夫坚曰：昔妊梦月入怀今也。又梦日入我怀何也。坚曰：日月者阴阳之精极贵之象吾子孙其兴乎！初坚世仕吴家于富春葬於城东蒙上数有光怪气五色上属于天曼延数里众皆往观视父老相谓曰：是非凡气孙氏其兴矣。及母怀妊坚梦肠出绕盈昌门寤而惧之以告邻母邻母曰：安知非吉徵也。  

废帝亮母潘夫人既得幸有娠梦有龙头授已者己以蔽膝受之遂生亮。  

景帝休初封琅琊王居会稽梦乘龙上天顾不见尾觉而异之及亮废帝休立七年薨孙皓悉诛其子。  

宋高祖生夕甘露降于墓树微时伐荻新洲见大蛇长数丈射之伤明日复至洲里闻有杵臼之声往觇之见童子数人皆青衣於榛中捣药问其故答曰：我王为刘寄奴所射合散傅之（臣钦。若等日寄奴帝之字）帝曰：王神何不杀之答曰：寄奴王者不死不可杀帝叱之皆散乃收药而反。又遇一沙门于逆旅沙门言中原事故因云：江表寻当丧乱高祖曰：当有拯之者不沙门曰：能拯之者，其唯君乎！其意甚至初帝先患手创积年未疗沙门曰：此疮难治先有良药当以相与因出怀中黄散治疮一傅而愈馀散宝录之被金疮辄用有验。又尝游京口竹林寺独卧讲堂前上有五色龙章众僧见之惊以白帝帝独喜曰：上人无妄言帝皇考墓在丹徒之侯山其地秦史所谓曲阿丹徒间有天子气者也。时有孔恭者妙善占墓帝尝与经墓问之曰：此墓如何孔恭曰：非常地也。帝繇是益自负行止时见二小龙附翼樵渔山泽同侣或亦睹焉及贵龙形更大帝东征孙恩至会稽过孔季恭宅季恭正昼卧有神人衣服非常谓曰：起天子在门既而失之遽出见武帝延入结交执手曰：卿後当大显贵愿以身为，於是曲意礼接甚厚及将受晋禅太史令骆达陈天文符瑞数十条。  

文帝初为荆州刺史废帝景平中有龙见西方半天腾上荫五采京都远近聚观太史奏曰：西方有天子气帝入奉大统帝及议者皆疑不敢下镇西长史王昙首与到彦之从兄华固劝帝犹未许昙首。又固陈并言天人符应帝乃下率府州文武严兵自卫台所遣百官众力不得近部伍中兵参军朱容子抱刃在平乘户外不解带者累旬既下在道有黄龙出负上所乘舟左右皆失色帝谓昙首曰：此乃夏禹所以受天命我何堪之。  

孝武帝初封武陵王为北中郎将以颜峻为府主簿沙门德合粗有学义谓颜峻曰：贫道粗见识记当有真人应符名称次第属在殿下峻在彭城常向亲人叙之其言遂宣布闻於太祖时元凶巫蛊事已发故帝不加推治。  

南齐太祖生二岁乳人乏乳皇妣孝皇后梦人以两瓯麻粥与之觉而乳大出异而说之帝旧宅在武进县宅南有一桑树高三丈横生四枝状似华盖帝年数岁好戏其下从兄敬宗曰：此树为汝生也。帝年十七梦乘青龙西行逐日日将薄山乃止觉而恐惧家人问占者云：至贵之象也。苏侃云：青者木色日暮者宋氏末运也。宋泰始二年明帝遣前淮南太守孙奉伯往淮阴监元会奉伯旧与帝款是行也。帝与奉伯同室卧奉伯梦帝乘龙上天于下捉龙脚不得及觉叙梦因谓曰：兖州当大庇生灵而弟不得与也。奉伯竟卒於宋世帝在日阴治城得一锡跌大数尺下有篆文莫能识者纪僧真曰：，何须辨此文字此自久远之物九锡之徵也。帝曰：卿勿妄言。又宋世{艹丙}国相希利贾解星数术通胡汉语尝言南方有姓名齐者其人当兴。又宋朝初议封帝为梁公辅国主簿崔祖思启帝曰：书云：金刀利刃齐割之今宜称齐实应天命从之帝居武进彭山冈阜相属数百里不绝其上常有五色气有龙出焉帝时已贵矣。明帝甚恶之遣善占墓者高灵文往墓所占相灵文先结事太祖还诡答曰：不过出方伯耳密白太祖曰：贵不可言明帝意犹不已遣人践藉以左道厌之後於所树华表柱忽龙鸣震响山谷及明帝寝疾为身後之虑多翦功臣帝亦见疑每云：萧道成有不臣相帝镇淮阴每怀忧惧忽见神人谓帝曰：无所忧子孙当昌盛元徽四年太祖从南郊望相气者陈安宝见太祖身上黄紫气属天安宝谓亲人王洪轨曰：我少来未尝见君上有如此气也。又参军崔灵建梦天谓已萧道成是我第十九子我去年已使授其天子位考自三皇五帝已降受命之次至帝为十九也。又所居武进县有一道相传云：天子路，或谓秦皇所游或云：孙氏旧迹时讹言东城天子出其後建安王休仁镇东府明帝惧杀休仁而尝闭东府不居明帝。又屡幸以厌王气。又使子安成王居之及苍梧王败安成王代立时咸言为验术数者推之帝旧居武进东城村东城之言其在此也。明二年冬延陵县季子庙沸井之北忽闻金石声疑其异凿深三尺沸井奔涌。若浪其地。又响即复凿之复得一井涌沸亦然井中得一木简长一尺广二分上有隐起字曰：庐山道士张陵再拜诣阙起居简大坚白字色乃黄会稽剡县有山名刻石父老相传云：山虽名刻石而不知名字所在明末县人倪袭祖行猎忽见石上有文字凡三处苔生其上字不可识乃去苔视之其大石文曰：此齐者黄公之化气也。立石文曰：黄天星姓萧字道成得贤师天下太平小石文曰：刻石者谁会稽南山李斯刻秦望之峰也。河雒谶曰：历年七十水灭绪风俱起龙鳞举。又曰：肃草成道德尽备宋水德也。义熙元年宋武帝王业之始至齐受命七十七年。又谶曰：萧为一土天下乐一土王字也。郭文举金雄记曰：当後有作肃入草也。王子年歌曰：金刀治世後遂苦帝王昏乱天神怒灾异屡见戒人主三分二叛失州土三王九江一在吴馀悉稚小早少孤一国二主天所驱金刀刘也。三分二叛宋明帝世也。三王九江孝武於九江兴晋安王子勋虽不终亦称大号後世祖。又於九江基霸迹此三王也。一在吴谓齐氏桑梓亦寄治南吴也。一国二主谓大祖符运潜兴为宋氏驱除寇难歌。又曰：三木惨惨林茂孳金刀利刃齐刈之金刀刘也。刈剪也。欲知其姓草肃肃中最细低头熟鳞身甲体永兴福中精细者稻也。即道也。熟犹成也。孔子河雒谶曰：竭河梁塞龙泉消除水灾泄山川水即宋也。宋氏为灾害。故曰：水灾梁亦水也。竭河梁则行路成矣。路犹道也。消除水灾除宋氏之灾害也。《河图》谶。又曰：上参南斗第一星下立草屋为紫庭龙神之冈梧桐生凤鸟舒翼翔旦鸣南斗吴分野也。草屋萧字象也。又箫管之器像凤鸟翼也。谶。又曰：天子何在草中宿宿肃也。又曰：先是益州有山故老相《传》曰：齐后山明三年四月二十三日有沙门玄畅者於此山立精舍其日上登尊位其月二十四日荥阳郡人尹午於嵩山东南隅见雨石坠地石开有玉玺在其中玺方三寸文曰：戊丁之人与道俱肃然入草应天符扫平河雒清魏都。又曰：皇帝运兴午奉玺诣雍州刺史萧赤斧以献宋武帝於嵩高山得玉璧三十二枚神人云：此是宋卜世之数三十二者二世也。宋自受命至禅齐凡六十年。然则帝之符应也。  

武帝小字龙儿以宋元嘉十七年六月己未夜生於建康青溪宅其夜陈孝后刘昭后同梦龙据屋上故字帝焉。又其夕无火婢吹灰而火燃年十三梦人以笔画身左右为两<走羽>。又着孔雀羽衣裳空中飞举体生毛长至足有人指上所践地曰：周文王之田。又于所住堂内得玺一枚文曰：皇帝行玺。又得异钱文为北斗星双刀双贝及有人形带剑焉仕宋为赣令江州刺史晋安王子勋反帝不从命南康相沈肃之絷帝郡狱族人萧欣祖门客桓康守破郡迎出帝帝遂率部曲百馀人起义避难揭阳山有白雀来集闻山中有清声传漏响。又於山累石为佛图其侧忽生一树状。若华盖清翠扶疏有殊群木帝将讨戴凯之大飨士卒是日大热帝各令折荆枝自蔽言未终而有垂荫正当会所会罢乃散及为广兴相岭南积旱连水阻涸商旅不通帝部伍既至无雨而川流暴起遂得利涉後为左卫将军於盆城御沈攸之盆城掘堑得一大钱文曰：太平百岁于时城内乏水欲引水入城始凿城内遇伏泉涌出如此者九处用之不竭。  

和帝即位江陵建武中荆州大风雨龙入柏斋中挂壁上有爪足处刺史萧遥欣恐畏不敢居至是以为嘉福殿梁高祖母张皇后尝於室内忽见庭前菖蒲生华光采昭灼非世中所有后惊视谓侍者曰：汝见不对曰：不见后曰：尝闻见者富贵因据取吞之。又尝梦抱日已而有娠遂产帝将产之夜后见庭内。若有衣冠陪列焉生而[A13C]异两<骨夸>骈骨顶上隆起有文在右手曰：武帝所居室常。若气人或过者体辄肃然尝行经牛渚逢风入泊龙渎有一老人谓帝曰：君龙行虎步相不可言天下方乱安之者其在君乎！问其名氏忽然不见（阴智伯与帝邻居少相友善尝入帝卧内见有异气成五色因握帝手曰：公後必太贵非人臣也。天下方乱安苍生者在君乎！帝曰：幸勿多言，於是情好转密帝每有求索如外府焉）帝在襄阳住斋尝有五色回转状。若蟠龙其上紫腾起形如纟散盖初齐高帝梦履而登殿顾见武明二帝後一人手张地天图而不识问之答曰：顺子後及崔惠景之逼长沙宣武王入援至越城梦乘马飞半天而坠帝所驭化为赤龙腾虚独上时台内有宿卫士为觋尝见太极殿有六龙各守一柱末忽失其二後在宣武王宅时宣武为益州觋乃往蜀伏事及宣武在郢此觋还都乃见六龙俱在帝所寝斋遂去郢之雍中途遇病。且死谓同侣曰：萧雍州必作天子具以前事语之推此而言盖天命也。齐中兴二年正月始为梁公南兖州队主陈文兴于桓城内凿井得玉镂麒麟金镂玉璧水晶环各二枚。又建康令羊瞻解称凤凰见县之桐下里齐宣德皇后称处符瑞归於相国府。又延陵县华阳逻主戴车牒称去年十二月乙酉甘露降茅山弥漫数里正月己酉逻将潘道盖于山石穴中得毛龟一二月辛酉逻将徐灵符于山东见白獐一丙寅平旦山上有雾四合须臾有玄黄五色状如龙形长十馀丈乍隐乍显久乃从西北升天丁夕阝兖州刺史马元和签所领东平郡寿张县见驺虞。  

元帝高祖第七子初高祖梦眇目僧执香炉称托王宫既而帝母在采女次侍始褰户幔有风回裾高祖意感幸之采女梦月堕怀中遂孕天监七年八月丁巳生帝举室中非常香有紫肥之异高祖奇之因赐采女姓阮进为容帝在寻阳梦人曰：天下将乱王必维之。又背生黑子巫媪见曰：此大贵不可言时贺革为帝府谘议使讲三礼革西上意甚不悦过别御史中丞江革江革告之曰：吾尝梦主上遍见诸子至湘东王脱授之此人後必当璧卿其行乎！革领之大宝元年帝在江陵正月辛亥朔左卫将军王僧辩获橘三十子共蒂以献二月甲戌衡阳内史周孔直表言凤凰见郡界二年十月辛丑朔有紫如车盖临江陵城三年遂即帝位。  

陈高祖汉太丘长之後世居颍川六世孙达出为长城令悦其山水遂家焉尝谓所亲曰：此地山川秀丽当有王者兴二百年後我子孙必锺斯运帝尝游义兴馆於许氏夜梦天开数丈有四人朱衣捧日而至令帝开口纳焉及觉腹中犹热帝心独负之梁大宝初侯景寇京师帝起义发兵自南康南康氵赣石旧有二十四滩滩多巨石行旅者以为难帝之发也。水暴起数丈二百里间巨石皆没进军顿西昌有龙见於水滨高五丈许文采鲜耀军民观者数万人既次蔡州侯景登石头城观望形势意甚不悦谓左右曰：此军上有紫气不易可当尝梦梁武帝以宝刀授己。又尝独坐胡床於阁下忽有神光满阁廊庑之间并得相见赵知礼侍侧怪而问帝帝笑不答。  

梁敬帝绍泰二年二月宁远石城公外兵参军王位於石头沙际获玉玺四纽七月大府卿何岂攵新州刺史华志各上玉玺一高祖表以送台诏蹄之高祖太平元年九月中散大夫王彭笺称今月五日平旦於御路见龙迹自太社至象阙亘三四里帝既即位于南郊柴燎告天先是氛雾昼夜晦宜至，於是日景气清晏识者知有天道焉。  

文帝微时尝诣刘仲举时天阴雨仲举独坐斋内闻城外箫鼓之声俄而帝至仲举异之乃深结帝。又尝因饮夜宿仲举帐中忽有神光五彩照於室内繇是祗承益恭梁太清初梦两日斗一大一小大者光灭坠地色正黄其大如斗帝因而怀之。  

宣帝梁大通二年七月辛酉生有赤光满堂室事梁元帝为中书侍郎时有马军主李与帝有旧每同游处帝尝夜被酒张灯而寐总出寻反乃见帝身是大龙。  

北齐神武帝皇考树性通率不事家业居住白道南数有赤光紫气之异邻人以为怪帝欲徙居以避之皇考曰：安知非吉居之自。若後神武自队主转为函使尝乘驿过建兴雾昼晦雷声随之半日乃绝。若有神应者每行道路往来无风尘之色。又尝梦履众星而行觉而内喜。又与怀朔省事中司马子如及秀容人刘贵中山人贾显智为奔走之友怀朔户曹史孙腾外兵史侯景亦相友结刘贵尝得一白鹰与神武及尉景蔡隽司马子如贾显智等猎於沃野见一赤兔每抟辄逸遂至迥泽泽中有茅屋将奔入有狗自屋中出噬之鹰兔俱死神武怒以鸣镝射之狗毙屋中有二人出持神武襟其母两目肓曳杖谓其二子曰：何故触大家出瓮中酒烹羊以饭客因言暗相诸人皆曰：贵而指挥俱繇神武。又曰：子如历位显智不善终饭竟出行数里还更访之则本无人居乃向非人也。繇是诸人益加敬异後抵扬州邑人庞苍鹰止团焦中每从外蹄主人遥闻行响动地苍鹰母数见团焦赤气赫然属天。又苍鹰尝夜欲入有青衣人拔刀叱曰：何故触王言讫不见始以为异密觇之唯见赤蛇蟠床上乃益惊异因杀牛分肉厚以相奉苍鹰母求以神武为义子及得志以其宅为第号为南宅虽门巷开广堂宇崇丽其本所住团焦以石垩涂之留而不毁至文宣时遂为宫初魏真君中内学者奏言上党有天子气云：在关大王山太武，於是南巡以厌当之累石为三封斩其北凤凰山以毁其形後上党人居晋阳者号上党坊神武实居之普会初岁星荧惑镇星太白聚於觜参色甚明太史占云：当有王者兴是时神武起於信都破尔朱兆等天平元年二月永宁寺九层浮图灾既而人有从东莱至云：及海上人咸见之於海中俄而雾起乃灭说者以为天意。若曰：冰宁见灾魏不宁矣。飞入东海渤海应矣。三年六月壬申神武如天池获瑞石隐起成文曰：六王三川于时杨休之为行台郎中帝独在帐中问之此文字何义对曰：六者是大王之字王者当有天下此乃大王符瑞命之徵既於天池中得此石可谓天意王命也。吉不可言帝。又问三川何义休之曰：河雒伊为三川亦谓泾渭雒为三川河雒伊雒阳也。泾渭雒。若雍州也。大王今受天命终应统有关右帝曰：世人无事尝道我欲反今闻此更致纷纭慎莫妄言也。初帝从父弟岳家于雒邑帝每奉使入雒岳母山氏常夜起见帝室中有光密往觇之乃无灯即移帝於别室如前所见怪其神异诣卜筮之遇乾之大有占之曰：吉称飞龙在天大人造也。飞龙九五大人之卦贵不可言山氏归报帝後帝起兵於信都山氏闻之喜谓岳曰：赤光之瑞今当验矣。汝可间行从之共图大计岳遂往信都帝见之大悦。  

文襄帝高祖长子母娄太后初梦一断龙遂孕帝文宣帝文襄母弟太后梦大龙首尾属天地张口动目势状惊人因孕帝每夜有赤光照室后私尝怪之初神武之归尔朱荣时经危乱家徒壁立后与亲姻相对共忧寒馁帝时尚未能言然应曰：得活太后及左右大惊而不敢言及长鳞身重踝不好戏美深沈有大度晋阳曾有沙门乍愚乍智时人不测呼为阿秃师帝曾与诸童共见之历问禄位至帝举手再三指天而已口无所言见者异之。  

神武帝从诸子过凤阳门有龙在上唯神武与帝见之後从文襄行过辽阳山独见天门开馀人无见者东魏武定七年赴晋阳扌庶政八年进封齐王自居晋阳寝室夜有光如昼既为王梦人以笔点已额旦以告馆客王昙哲曰：吾其退乎！昙哲再拜贺曰：王上加点便成主字乃当进也。乾明二年二月文襄终时讹言上党出圣人帝闻之将徙一郡郡人张思进上言殿下生於南宫坊名上党出圣人帝悦而止先是童谣曰：一束藁两头然河边历飞上天蒿然两头於文为高河边历为水边羊指帝名也，於是徐之才盛陈宜受禅。且谶云：羊饮盟津角驻天盟津水也。羊饮水王名也。角驻天天位也。又阳平郡界回呈驿傍有大水土人常见群羊数百立卧其中就视不见事与谶合愿王勿疑帝以问高德正德正。又赞成之，於是始决乃使李密卜之遇大横曰：大吉汉文帝之卦也。帝乃铸像以卜之一写而成及将受禅是年四月夜禾生魏帝铜研旦长数寸有穗。  

孝昭帝文宣母弟太后梦蠕龙于地遂孕帝。  

武成帝孝昭母弟太后梦龙浴於海遂孕帝後主武成帝长子母曰：胡皇后梦於海上坐玉盆日入裙下遂有娠天保七年五月五日生帝於并州邸梁太祖以唐大中六年岁在壬申十月二十一日夜生於砀山县十沟里是夕所居庐舍之上有赤气上腾里人望之皆惊奔而来曰：朱家火发矣。及至则庐舍俨然既而邻人以诞辰告众咸异之帝仲昆三人俱未冠而孤母王氏携养寄於萧县人刘崇之家帝既壮不事生业以雄勇自负里人多厌之崇以其慵惰每加谴杖唯崇母自幼怜之亲为栉尝戒家人曰：朱三非常人也。汝辈当善待之家人问其故答曰：我尝见其熟寐之次为一赤蛇然众亦未之信也。唐乾符中木星入南斗数夕不退诸道都统晋国公王铎观之问诸知星者吉凶安在咸曰：金火土犯斗即为灾唯木当应为福耳或亦然之时有术士边冈者洞晓天文博通阴阳历数之妙穷天下之奇秘有先见之明虽京房管辂不能过也。铎召而质之冈曰：惟木为福神当以帝王占之。然则非福於今必当有验於後未敢言之请他日证其所验一日。又密召冈因坚请语其详至于三四冈辞不获铎乃屏去左右冈曰：木星入斗帝王之兆也。木在斗中朱字也。以此观之将来当有朱氏为君者也。天戒之矣。且木之数三其祯也。应在三纪之内乎！铎闻之不复有言及为梁王迎驾於凤翔天复二年九月甲辰帝以敌寨联络稍盛躬统千骑乘高诊之时秋空澄霁四绝纤霭望者见龙旌上紫如纟散远迩同瞩，或曰：马气上腾往往。若是，或曰：前後骑士屯集岂一二乎！曷无是耶兹固奇瑞非常人所当也。三年十月甲午有大声出於梁邸之听事帝甚惊骇占者曰：当有大庆後封魏王天四年正月自河北还壬寅至梁是日有五彩覆于府署之上士庶靡不睹者。又军库前有苦井尝以备洒涤之用一旦其味忽变甘美。若饴冠於他井今见在焉二月戊申朔家庙主者言庙之左栋产五色芝状如芙蓉紫烟蒙护数日不散是日福建帅遣吏持笺币通好仍以白鹦鹉一同至自是旬朔之内诸州郡继以白乌白雀白兔洎白莲之并蒂者相次来献上睹之谦畏弥极咸命具表归天朝四月帝将受禅宋州刺史王皋进赤乌一双。又宰臣张文蔚正押传国宝玉册金宝及文武群官诸司仪仗法物及金吾左右三军离郑州丙辰达上源驿是日庆见。  

## ●卷二百四  

○闰位部　知子  

夫知子莫。若父知臣莫。若君盖父子之间否臧易辨龆龀之际性习已彰。若能鉴其神明遗其外饣希其好{王大}之意观以成人之风自迩察遐材将焉遁况夫负英武之略应偏闰之位固宜念家国之重审裔嗣之能建为元良付大业而不坠委之国事被谗间以无疑叙诸简编亦君人之懿德也。  

吴孙坚为下邳丞时权始生兄策起事江东权尝随从性度弘朗仁而多断好侠养士始有知名侔於父兄矣。每参同计谋策甚奇之自以为不及也。每请会宾客尝顾权曰：此诸君汝之将也。策临终呼权佩以印绶谓曰：举江东之众决机於两陈之间与天下争衡卿不如我举贤任能各尽其力保江东我不如卿宋临川王义庆高祖中弟道怜子也。出继叔父道规後义庆幼为高祖所知尝曰：此我家丰城也。  

梁临川王宏太祖第六子也。齐明帝时为桂阳王功曹吏衡阳王畅有美名为始安王萧遥光所接及遥光作乱逼畅入东府高祖在雍州尝惧诸弟及祸谓南平王伟曰：六弟明於事必先还台及信至果如高祖策。  

南平王伟高祖之弟也。幼清警好学齐世为晋安王外兵时高祖为雍州虑天下将乱求迎伟俄闻已入沔高祖欣然谓佐吏曰：吾无忧矣。  

南康王子通理高祖孙也。父死服阕见高祖悲泣不自胜高祖谓左右曰：此儿大必为奇士。  

陈高祖母弟休先少倜傥有大志梁简文之在东宫深被知遇太清中既平侯景有事北方乃使休先召募得千馀人为文帝主帅顷之卒高祖之有天下也。每称休先曰：此弟。若存河雒不足定也。  

文帝始兴昭烈王长子也。高祖甚爱之尝称此儿吾宗枝英秀也。北齐文宣帝高祖第二子世宗母弟也。内虽明敏貌。若不足世宗每嗤之曰：此人亦得富贵相法亦何繇可解唯高祖异之谓薛叔曰：此儿意识过吾。  

上党刚肃王涣神武第七子也。天姿雄杰ㄈ傥不群虽在童幼尝以将略自许神武牡而爱之曰：此儿似我冯翊王润神武第十四子也。幼时神武称曰：此吾家千里驹也。为定州刺史时监王开府王回雒与六州大都督独孤枚侵窃官田受纳贿赂润按举其事二人表言王出送台使登魏文旧坛武成使元文遥就州宣敕曰：  

冯翊王少小谨慎在州不为非法朕信之熟矣。登高远望人之常情鼠辈欲轻相间构曲生眉目，於是回雒决鞭二百独孤决杖一百北平王贞字仁坚武成第五子也。沈审宽恕帝曰：此儿我凤毛。  

○帝王部　知臣  

夫有国家者莫不急於选士务在官人询之以计画委之以事任故能创业垂统名与功偕传世祚於後裔著话言於可久者也。自东汉之季吴蜀起莫不总览豪杰保守封域当其君臣之分甫定疆埸之事日骇而能审其才用谅其诚明或委之以腹心或仗之以师旅虽谗间之言日至疑似之迹屡彰而任之如初不以屑意其或察其操履悉其素尚苟位未充量姑待以远期。若名浮於实前知其败事传所谓惟君知臣者盖得之矣。繇宋氏而下逮夫梁陈高齐咸奄据一方用髦士至於知人善任诏爵物官尽臣下之心悉忠谠之分亦皆可述焉。  

蜀先主初见诸葛亮因屏人语而称善，於是与亮情好日密关羽张飞悉不悦先主解之曰：孤之有孔明犹鱼之有水君勿复言亮後为丞相。  

邓芝为郫邸阁督先主出至郫与语大奇之擢为郫令迁广汉太守所在清严有治绩。  

赵云   字子龙先主之败有人言云   已北去者先主以手戟レ之曰：子龙不弃我走也。顷之云   至後为镇军将军。  

刘巴字子初初先主辟为左将军西曹掾先主曰：子初才智绝人如孤可任用之非孤者难独任也。  

马谡字幼常以荆州从事从先主入蜀除绵竹成都令越隽太守才器过人好论军计丞相诸葛亮深加器异先主尝谓亮曰：马谡言过其实不可大用君其察之亮犹谓不然以谡为参军每引见谈语自昼达夜後谡与张战於街亭谡违亮节度为所破亮杀谡以谢众。  

张飞为车骑将军领司隶校尉为其帐下将张达范疆所杀持其首顺流而奔孙权飞营都督表报先主先主闻飞都督之有表也。曰：噫飞死矣。  

吴孙策初为豫章太守得太史慈命往豫章安抚士众左右皆曰：慈必北去不还策曰：子义舍我当复与谁饯送昌门把腕别曰：何时能还答曰：不过六十日果如期而反（策初遣慈也。议者纷纭谓慈未可信或云：与华子鱼州里恐留彼为筹策或疑慈西托黄祖假路还北多言遣之非计策曰：诸君语者非也。孤断之详矣。太史子义虽气勇有胆烈然非纵横之人其心有士模志经道义贵重然诺一以意许知已死亡不相负诸君勿复忧也。慈从豫章还议者乃始服慈见策曰：华子鱼良德也。然非筹略才无佗方规自守而已。又丹阳童芝自擅卢陵诈言被诏书为太守鄱阳民帅别立宗部阻兵守界不受子鱼所遣长史言我以别立部须汉遣真太守来当迎之耳子鱼不但不能谐庐陵鄱阳近自海昏有上獠璧有五六千家相结聚作宗伍惟输租布於郡耳发召一人遂不可得子鱼亦睹视之而已策拊掌大笑乃有兼并之志矣。顷之遂定豫章）。  

张昭初为孙策长史昭每得北方士大夫书疏专归美於昭昭欲默而不宣则惧有私宣之则恐非宜进退不安策闻之欢笑曰：昔《管子》相齐一则仲父二则仲父而桓公为霸者宗今子布贤我能用之其功名独不在我乎！。  

大帝初移都建业大会将相文武特谓严峻曰：孤昔叹鲁子敬比邓禹吕子衡方吴汉闻得卿诸人未平此论今定云：何峻退席曰：臣未解指趣谓肃范受饶褒叹过实大帝曰：昔邓仲华初见光武光武时受更始使抚河昭字北行大司马事耳未有帝王志也。禹劝之以复汉业是禹开初议之端矣。子敬英爽有殊略孤始与一语便及大计与禹相似故比之吕子衡忠笃亮直性虽好奢然以忧公为先不足为损避袁术自归於兄兄作大将别领部曲故忧兄事乞为都督辨护修整加之恪勤与吴汉相类故方之皆有旨趣非孤私之也。峻乃服。  

诸葛瑾代吕蒙领南郡太守住公安蜀先主东伐吴吴王求和瑾与先主笺曰：奄闻旗鼓来至白帝或恐议臣以吴王侵取此州危害关羽恐深祸大不宜答和此用心於小未留意於大者也。试为陛下论其轻重及其大小陛下。若抑威损忿暂省瑾言者计可立决不复咨之於群后也。陛下以关羽之亲何如先帝荆州大小孰与海内俱应仇疾谁当先後。若审此数易於反掌时或言瑾别遣亲人与先主相闻大帝曰：孤与子瑜有死生不易之誓子瑜之不负孤犹孤之不负子瑜也。（瑾之在南郡人有密谗瑾者。此语颇流闻於外陆逊表保明瑾无此宜以散其意大帝报曰：子瑜与孤从事积年如骨肉深相明亮究其为人非道不行非义不言玄德昔遣孔明至吴孤尝与子瑜曰：卿与孔明同产。且弟随兄於义为顺何以不留孔明孔明。若留从卿者孤当以书解玄德自随人耳子瑜答孤言弟亮已失身於人委质定分义无二心弟之不留犹瑾之不往也。其言足贯神明今岂当有此乎！孤前得妄语文疏即封示子瑜并手笔与子瑜即得其报论天下君臣大节一定之分孤与子瑜可谓神交非外言所间也。知卿意至辄封来表以示子瑜便知卿意）。  

鲁肃初为中护军周瑜所荐才宜佐时大帝见肃甚悦之张昭非肃谦下不足颇訾毁之云：肃年少粗疏未可用大帝不以为介意益贵重之赐肃母衣服帏帐居处杂物富拟其旧。  

潘字承明为太常时姨兄零陵蒋琬为蜀大将军或有间於武陵太守卫ユ者云：遣密使与琬相闻有自托之计ユ以启大帝大帝曰：承明不为此也。即封於表以示於而召ユ还免官。  

是仪为侍中时时有所进达未尝言人之短事国数十年未尝有过吕壹历白将相大臣或一人以罪闻者数四独无以白仪大帝叹曰：使人尽如是仪当安用科法为仪後为尚书仆射仪事上勤与人恭不治产业不受施惠为屋舍才足自容邻家有起大宅者大帝出望见问起大室者谁左右对曰：似是仪家也。大帝曰：仪俭必非也。问果佗家其见知信如此。  

宋高祖初为晋太尉时或荐王镇恶於高祖时镇恶为天门临澧令即遣召之既至与语甚异焉因留宿明旦谓左右曰：镇恶王猛之孙所谓将门有将也。即以为青州治中从事史行参中军太尉军事署前部功曹。  

朱龄石为宁远将军宁蛮护西阳太守高祖伐蜀将谋元帅而难其人乃举龄石众咸谓曰：自古平蜀皆雄杰重将龄石资名尚轻虑不克办谏者甚众高祖不从乃分大军之半猛将劲卒悉以配之臧熹敬皇后弟也。资位在龄石之右亦令受其节度是行亦不淹时一战克捷众咸服高祖之知人。又美龄石之善於其事。  

徐爰初为晋大司马典军从高祖北征微密有意理为高祖所知蔡廓为豫章太守徵为吏部尚书廓曰：我不能为徐干木署纸尾羡之乃徙廓为祠部尚书初高祖尝云：羊徽蔡廓可平世三公（干木徐羡之小字）。  

王昙首有识局智度喜愠不见於色太祖镇江陵昙首自功曹为长史随府转镇西长史高祖甚知之谓太祖曰：王昙首沈毅有器度宰相才也。汝每事咨之王智有高名高祖甚重之尝云：见王智使人思仲祖与刘穆之谋讨刘毅而智在焉佗日穆之白高祖伐国重事也。公何乃使王智知高祖笑曰：此人高简岂闻此辈论议其见知如此。  

檀道济为护军丹阳尹高祖不豫出为镇北将军南兖州刺史高祖疾甚召太子戒之曰：檀道济虽有略而无远志非如兄韶有难御之气也。徐羡之傅亮当无异图谢晦数从征伐颇识机变。若有同异必此人也。可以会稽江州处之。  

孝武初为徐兖二州刺史以崔道固为从事固美形容善举止便弓马好武事孝武稍嘉之会青州刺史新除过彭城孝武谓之曰：崔道固人身如此，岂可为寒士至老乎！而世人以其偏庶便相陵侮可为叹息明帝时沈宪少有局为驾部郎帝谓宪曰：卿广州刺史才也。  

南齐太祖初为宋大将军辅政以刘怀珍内资未多徵为都官尚书领前军以第四子宁朔将军晃代为豫州刺史或疑怀珍不受代太祖曰：我布衣时怀珍便推怀投款况在今日宁当有异晃发经日而疑论不止乃遣军主房灵民领百骑追送晃谓灵民曰：论者谓怀珍必有异同我期之有素必不应尔卿是乡里故遣卿行非唯卫新亦以迎故也。怀珍还仍受相国右司马。  

垣崇祖初为宋义阳王道隆征北参军道隆被诛薛安都反宋明帝遣沈攸之等讨安都安都将裴祖隆引崇祖共拒战众败与祖隆俱走彭城後魏陷徐州崇祖将部曲扌处朐山因遣使归命时太祖在淮阴崇祖初见太祖便自比韩信白起咸不信唯太祖独许之崇祖再拜奉旨後为豫州刺史後魏遣马步二十万寇寿春崇祖塞肥水筑堰为三面之险魏众集堰南分军内薄攻小城崇祖决埭水势奔下魏攻城之众人马溺死数千大众皆退走太祖谓朝臣曰：崇祖许为我制虏果如其言尝自拟韩白今真其人也。  

刘绘父宋末权贵绘为太祖太尉行参军太祖见而叹曰：刘公为不亡也。  

明帝时西江公遥欣龆龄中便嶷然帝谓江曰：遥欣虽幼观其神彩殊有局必成令器未知年命何如耳安陆昭王缅曰：不患其兄弟不富贵但恐缅不及耳言之惨然而悲。  

裴叔业为右军将军东中郎将谘议参军明帝见而奇之谓之曰：卿有如是异相何患不大富贵深宜勉之。  

梁高祖为太子中庶子时王约废锢帝尝谓约曰：卿方富贵必不容久滞屈及帝作辅谓曰：我尝相卿当富贵不言卿今日富贵便当见繇历侍中左民尚书廷尉。  

沈约为高祖骠骑司马帝将革命令约草其事并诸选置帝初无所改後召范云   谓曰：生平与沈休文群居不觉有异人处今日才智纵横可为明识。  

王国珍为大司马中兵参军高祖雅相知赏每叹曰：晚代将家子弟有如国珍者少矣。  

王训字怀范左仆射柬之子年十六召见文德殿应对爽彻高祖目送久之谓朱异曰：可谓相门有相矣。後累迁侍中既拜入见帝从容谓何敬容曰：褚彦回年几为宰相对曰：少过三十帝曰：今之王训无谢彦回。  

张缵字伯绪年十一尚武帝女富阳公主年十七身长七尺四寸眉目疏朗神采爽发高祖异之尝曰：张壮武云：後八叶有逮吾者其此子乎！。  

柳庆远始高祖为雍州庆远为别驾帝谓曰：昔羊公语刘弘卿後当居吾处今相观亦复如是曾未十年而庆远督府谈者以为逾於魏咏之。  

元帝初为湘东王镇荆州以庾曼精为主簿迁中录事每出帝尝目送之谓刘之遴曰：荆南信多君子虽美归田凤清属桓阶赏德标奇未过此子。  

欧阳为临贺内史元帝承制以为东衡州刺史侯景平元帝遍问朝臣今天下始定极须良才卿各举所知群臣未有对者帝曰：吾已得人侍中王褒进曰：未审为谁帝云：欧阳公正有兼济之才恐萧广州不为致之乃授武州刺史。  

陈高祖初为大将军与诸将燕杜僧明周文育侯安都为寿各称功伐高祖曰：卿等悉良将者也。而并有所短杜公志大而识暗狎於下而骄於尊矜其功不收其拙周侯交不择人而推心过差居危履险猜防不设侯郎傲诞而无厌轻佻而肆志并无全身之道率皆如言。  

毛喜为西昌侯记室参军高祖素知於喜及镇京口命喜与高宗俱往江陵仍敕高宗曰：汝至西朝可谘禀毛喜喜与高宗同谒梁元帝即以高宗为领直喜为尚书侍郎。  

北齐神武为东魏大丞相谓文襄曰：库狄干鲜卑老公斛律金敕勤老公并性遒直终不负汝尔朱浑道元刘丰生远来投我必无异心贺拔焉过儿朴实无罪过潘乐本作道人而心和厚汝兄弟当得其力韩轨少戆宜宽借之彭相乐心腹难得宜防护之少堪敌侯景者惟有慕容绍宗我故不贵之留以与汝宜深加殊礼委以经略後绍宗为徐州刺史侯景叛梁武遣其兄子深明率众十万与景犄角绍宗大破之擒深明及其将帅景遂奔遁。  

崔谦初为齐神武相府功曹神武称曰：崔谦清直奉公真良佐也。  

赵隐字彦深初为神武大丞相功曹参军神武与对坐曾遣造军令以手扪其额曰：若天假卿年必大有所至每谓司徒孙腾曰：彦深小心恭慎旷古绝伦。  

斛律金仕东魏为冀州刺史神武重其古质每诫文襄曰：尔所使多汉儿有谗此人者勿信之及文襄嗣事为肆州刺史。  

宋游道在东魏为司州从事神武自太原来朝见之曰：此人是游道邪尝闻其名今日始识其面迁游道别驾後日神武之司州飨朝士举觞属游道曰：饮高欢手中酒者大丈夫卿之为人合饮此酒及还晋阳百官辞于紫陌神武执游道手曰：甚知朝贵中有憎忌卿者但用心莫怀畏虑当使卿位与之相似。  

文宣尝幸东宫九卿以上陪集帝指崔昂大尉瑾司马子瑞谓太子曰：此是国家柱石可宜记之未几复侍燕金凤台帝历数诸人咸有罪负至昂曰：崔昂直臣魏收才士妇兄妹夫俱省罪过。  

○念良臣　念良臣  

夫琴瑟是听君子有志义之思卿佐或亏元首有股肱之痛君臣之道不亦重乎！粤。若天历馀分鼎峙立国宋齐而下互专霸业必有良士勤宣令图或经武以著能或纬俗而底绩及夫守节死义先时物故竭诚率职奄忽沦谢是用震悼上心悲涕斯集形於嗟叹发乎！言谕乃至撤去盛食具乃素服深辞於文诔摅哀兴於风什躬设祖奠亲临吊祭易徽名而表行加异数以报功赐予便蕃追叙优渥谅非德侔咸一情敦终始者畴克以当之哉！。  

蜀先主初为荆州牧以汉建安十九年入蜀进围雒县军师中郎将庞统率众攻城为流矢所中卒时年三十六先主痛惜言则流涕拜统父议郎迁谏议大夫诸葛亮亲为之拜追赐统爵关内侯谥曰：靖侯。  

法正有智术先主甚信任之为尚书令护军将军卒时年四十五先主为之流涕者累日谥曰：翼侯赐子邈爵关内侯。  

霍峻为梓潼太守礻卑将军卒还葬成都先主甚悼惜乃诏诸葛亮曰：峻既佳士加有功於国欲行酹遂亲率群寮临会吊祭因留宿墓上。  

吴大帝初为吴侯偏将军南郡太守周瑜卒时年三十六大帝素服举哀感恸左右丧当还吴。又迎之流涕曰：公瑾有王佐之资今忽殒命孤何赖哉！後大帝称尊号谓公卿曰：孤非周公瑾不帝矣。  

鲁肃字子敬为横江将军既卒後大帝称尊号临坛顾谓公卿曰：昔鲁子敬常道此可谓明於事势矣。  

凌统为偏将军在军旅亲贤接士轻财重义有国士之风卒时年四十九大帝闻之拊床起坐哀不能自止数日减膳言及流涕使张承为作铭诔二子烈封年各数岁大帝内养於宫爱待与诸子同宾客进见呼示之曰：此吾虎子也。及八九岁令葛光教之读书十日一令乘马追录统功封烈亭侯还其故兵後烈有罪免封复袭爵领兵。  

吕范字子衡初为扬州牧勤事奉法大帝统事以范忠诚厚见信任迁大司马印绶未下疾卒及大帝还都建业过范墓呼曰：子衡言及流涕祀以太牢。  

阚泽为太子太傅领中书令诸官司有所患疾欲增重科房以简御臣下泽每曰：宜依礼律其和而有正皆此类也。及卒大帝痛惜感悼食不进者数日。  

吕蒙以擒关羽之功为南郡太守封孱陵侯卒大帝哀痛甚为之降损蒙未死时所得金宝诸赐尽付府藏敕主者命绝之日皆上还丧事务约大帝闻之益以悲感。  

朱然为大司马右军师气候分明内行修洁其所文彩惟施军器馀皆质素终日钦钦常在战场临急胆定尤过绝人年六十八赤乌十二年卒大帝素服举哀为之感恸。  

宋高祖初为宋公时左仆射刘穆之以晋义熙十三年卒高祖在长安闻之惊恸哀惋者数日及受禅拊床叹之曰：穆之不死当助我理天下可谓人之云：亡邦国殄瘁光禄大夫范泰对曰：圣主在上英彦满朝穆之虽功著艰难未闻便关兴毁帝笑曰：卿不见骥乎！贵日致千里耳帝後复曰：穆之死人轻易我其见思如此以佐命元勋遐封南康郡公谥曰：文宣。  

谢景仁为左仆射卒高祖亲临哭之甚恸与骠骑将军道遴《书》曰：谢景仁殒逝悲痛摧割不能自胜汝闻问惋愕亦不可怀其器体淹冲情寄实重方欲与之共康时务一日至此痛惜兼深往矣。奈何当复奈何文帝时侍中殷景仁卒与荆州刺史衡阳王义季《书》曰：殷仆射疾患少日奄忽不救其识具经远奉国竭诚周旋缱绻情兼常痛民望国器遇之为难惋叹之深不能已已汝亦同不可言往矣。如何。  

王昙首为侍中卒文帝为之恸中书舍人周赳侍侧曰：王家欲衰贤者先殒帝曰：直是我家衰耳。  

孝武帝时司徒刘延孙卒将葬帝诏曰：故司徒文穆公延孙居身寒约家素贫虚每念清美良深凄叹葬送资调固当阙乏可赐钱三十万米千斛。  

何偃为吏部尚书卒官孝武与颜峻诏曰：何偃遂成异世美志长往与之周旋重以姻媾临哭伤惋良不能已往矣。如何宜赠散骑常侍金紫光禄大夫本官如故谥曰：靖。  

南齐武帝时征虏将军假节督青冀二州刺史崔祖思卒帝叹曰：我方欲用祖思不幸可惜诏赙钱三万布五十疋。  

王俭为中书监薨吏部尚书王晏启及俭丧武帝答曰：俭年德富盛志用方隆岂意暴疾不展救护便为异世奄忽如此痛酷弥深其契阔艰运义重常怀寻言悲切不能自胜。  

柳世隆为侍中卒武帝敕吏部尚书王晏曰：世隆虽抱疾积有岁年志气未衰冀医药有效痊差可期不谓一旦便为异世恸怛之深此何可言。  

明帝即位初谓仆射徐孝嗣曰：刘怀慰。若在朝廷不忧无清吏也。先是怀慰为齐郡太守太祖手敕褒赏後出监东阳郡为吏民所安。  

梁高祖为梁公时给事黄门侍郎陶季直辞疾还乡里天监初就家拜大中大夫高祖曰：梁有天下遂不见此人。  

刘沆勤学善属文为人不自伐不论人长短高祖甚爱其才以为太子洗马迁中书舍人。又为北中郎谘议参军天监五年卒官年三十高祖甚伤惜焉。  

任为新安太守为政清省吏民便之视事期岁卒於官舍时年四十九高祖闻问方食西苑绿沉瓜投之於盘悲不自胜因屈指曰：少时尝恐不满五十今四十九可谓知命即日举哀哭之甚恸。  

孔休源为金紫光禄大夫监扬州中大通四年遘疾卒高祖为之流涕顾谓谢举曰：孔休源奉职清忠当官亮直方欲共康治道以隆王化奄至殒没朕甚痛之举曰：此人清介︹直当今罕有臣窃为陛下惜之郑绍叔为左将军散骑常侍卒後高祖尝替然谓朝臣曰：郑绍叔立志忠烈善则称君过则归已当今无比其见赏惜如此。  

元帝初为湘东王时都督雍梁等州军事平北将军张缵为杜岸所执送岳阳王败为防人所害帝承制赠侍中卫将军开府谥简宪公缵有鉴识自见帝便推诚委结及帝即位追思之尝为诗其序曰：简宪之为人也。不事王侯负才任气见余则申旦达夕不能已已怀夫人之德何日忘之。  

後梁明帝天保十四年尚书令王操卒帝举哀於朝堂流涕谓其群臣曰：天不使吾平荡江表何夺吾贤相之速也。及葬亲祖於瓦棺门赠司空。  

陈高祖永定三年五月北江州刺史熊昙朗杀都督周文育举兵反及文育之柩至自建昌高祖素服哭於朝堂甚哀。  

北齐高祖至冀州追忆故刺史封隆之顾谓冀州行事司马子如曰：封公积德履仁体通性达自出纳军国垂二十年契阔艰虞始终如一其忠信可凭方以後事之何期报善无徵奄从物化言念忠贤良可痛惜为之流涕令参军宋仲羡以太牢就祭焉。  

孙搴为散骑常侍司马子如与高季式召搴饮酒醉甚而卒时年五十三高祖亲临之子如叩头请罪帝曰：折我右臂仰觅好替还我子如举魏收季式举陈元康以继搴焉。  

武成帝天统初秘书监张耀奏事遇疾仆於御下临视呼数声不应帝泣曰：河失我良臣也。旬日卒时年六十三诏称耀忠贞平直温恭廉慎赠开府仪同三司尚书右仆射燕州刺史谥曰：简。  

梁太祖开平四年五月魏博节度使守太师兼中书令邺王罗绍威薨帝哀恸曰：天不使我一海内何夺忠臣之速也。诏赠尚书令。  

## ●卷二百五  

○闰位部　巡幸  

夫巡狩之仪载乎！虞典游豫之度存诸夏谚盖所以觐群后省风俗鸣銮案节清道而行卜日惟吉归格艺祖庆赐浃洽众庶欢康斯先王展义之道也。若夫秦政之幸回中登之罘驻彭城临碣石致祷以出周鼎命使而求羡门侈心未穷海内称乱固足为後王之戒也。洎吴蜀宋齐而下亦或举时巡之制稽设教之义或谒陵寝或历览故宫或宴ぅ以示慈或肆赦而施惠以至耆艾加粟帛之赐孝悌有旌赏之命布在方册可举而言矣。  

秦始皇二十七年巡陇西北地出鸡头山过回中（回中在北地臣钦。若等曰：自此以下不书月者皆史书阙文。又云：始皇巡河内自以武德定天下置武德县）二十八年东行郡县上泰山封禅既毕，於是乃并渤海以东过黄垂（东莱有黄县垂县）穷成山登之罘（罘山在垂县）立石颂秦德焉而去南登琅琊大乐之留三月徙黔首三万户琅琊台下（越王勾践尝治琅琊县起台馆）复十二岁作琅琊台立石刻颂秦德明得意曰：维二十六年皇帝作始端平法度万物之纪以明人事合同父子圣智仁义显白道理东抚东土以省卒士事已大毕乃临于海皇帝之功勤劳本事上农除末黔首是富普天之下抟心揖志器械一量同书文字日月所照舟舆所载皆终其命莫不得意应时动事是维皇帝正饬异俗陵水经地忧恤黔首朝夕不懈除疑定法咸知所辟方伯分职诸治经易举错必当莫不如画皇帝之明临察四方尊卑贵贱不逾次行奸邪不容皆务贞良细大尽力莫敢怠荒远迩辟隐专务肃庄端直敦忠事业有常皇帝之德存定四极诛乱除害兴利致福节事以时诸产繁殖黔首安宁不用兵革六亲相保终无寇贼欣奉教尽知法式六合之内皇帝之土西涉流沙南尽北户东有东海北过大夏人迹所至无不臣者功盖五帝泽及牛马莫不受德各安其宇惟秦王兼有天下立名为皇帝乃抚东土至于琅琊列侯武城侯王离列侯通武侯王贲伦侯建城侯赵亥伦侯昌武侯成伦侯武信侯冯母择丞相隗林丞相王绾卿李斯卿王戊五大夫赵婴五大夫杨つ从与议於海上曰：古之帝者地不过千里诸侯各守其封域或朝或否相侵暴乱残伐不止犹刻金石以自为祀古之五帝三王知教不同法度不明假威鬼神以欺远方实不称名故不久长其身未殁诸侯背叛法令不行今皇帝并一海内以为郡县天下和平昭明宗庙体道行德尊号大成群臣相与诵皇帝功德刻于金石以为表经还过彭城斋戒祷祠欲出周鼎泗水使千人没水求之弗得乃西南渡淮水之衡山南郡浮江至湘山祠逢大风几不得渡帝问博士曰：湘君何神博士对曰：闻之尧女舜妻而葬此，於是始皇大怒使刑徒三千臣钦。若等曰：史失姓人皆伐湘山树赭其山帝自南郡繇武关归（武关秦南关通南阳在析西北七十里弘农界）。  

二十九年东游至阳武博浪沙中（河南阳武县有博浪沙）为盗所惊求弗得乃令天下大索十日登之罘刻石其辞曰：（臣钦。若等曰：此辞三句为韵碣石会稽同）维二十九年时在中春阳和方起皇帝东游巡登之罘临于海从臣嘉观原念休烈追诵本始大圣作治建定法度显著纲纪外教诸侯光施文惠明以义理六国回辟贪戾无厌虐杀不已皇帝哀众遂发讨师奋扬武德义诛信行威单旁达莫不宾服烹灭︹暴振拔黔首周定四极普施明法经纬天下永为仪则大矣。哉！宇县之中（宇宇宙县赤县）承顺圣意群臣诵功请刻于石表垂于常式其东观曰：维二十九年皇帝春游览省远方逮于海隅遂登之罘照临朝阳观望广丽从臣咸念原道至明圣法初兴清理疆内外诛暴︹武威旁畅振动四极会灭六王阐并天下害绝息永偃武兵皇帝明德经理宇内视听不怠作立大义昭设备器威有章旗职臣遵分各知所行事无嫌疑黔首改化远迩同度临古绝尤常职既定後嗣循业长承圣治群臣嘉德祗诵圣烈请刻之罘旋遂之琅琊道上党入（道从也。）。  

三十二年之碣石使燕人卢生求羡门（古仙人也。）高誓刻碣石（一作盟复）坏城郭决通是防其辞曰：遂兴师旅诛戮无道为逆灭息武殄暴逆文复无罪（一作忧久）庶心咸服惠论功劳赏及牛马恩肥土域皇帝奋威德并诸侯初一泰平堕坏城郭决通川防夷去险阻地势既定黎庶无繇天下咸抚男乐其畴女修其业事各有序惠被诸产久并来田（一作分）莫不安所群臣诵烈请刻此石垂著仪矩因使韩终侯公石生求仙人不死之药始皇巡北边从上郡入。  

二十五年始皇欲游天下道九原直抵甘泉乃使蒙恬通道自九原抵甘泉堑山堙谷千八百里。  

三十七年十月癸丑出游左丞相李斯从少子胡亥爱慕请从帝许之十一月行至云   梦望祀虞舜於九嶷山浮江下观藉柯渡海渚过丹阳至钱塘临浙江（江水至会稽山阴为浙江）水波恶乃西二百十里从狭中渡上会稽祭大禹望于南海而立石刻颂秦德其文曰：皇帝休烈平一宇内德惠修长三十有七年亲巡天下周览远方遂登会稽宣省习俗黔首斋庄群臣诵功本原事迹追首高明（首一作道）秦圣临国始定刑名显陈旧章初平法式审别职任以立恒常六王专倍贪戾傲猛率众自︹暴虐恣行负力而骄数动甲兵阴通间使以事合从行为辟方内饰诈谋外来侵边遂起祸殃义威诛之殄熄暴悖乱贼灭亡至德广密六合之中被泽无疆皇帝并宇兼听万事远近毕清运理群物考验事实各载其名贵贱并通善否在前靡有隐情饰省宣义（省一作非）有子而嫁倍死不贞防隔内外禁止淫男女冫吉诚夫为寄杀之无罪男秉义程妻为逃嫁子不得母咸化廉清大治濯俗天下承风蒙被休经皆遵度轨和安敦勉莫不顺令黔首修冫吉人乐同则嘉保太平後敬奉法常治无极舆舟不倾从臣诵烈请刻此石光垂休铭还过吴从江乘渡（丹阳有江乘县）并海上北至琅邪。  

二世元年与赵高谋曰：朕年少初即位黔首未集附先帝巡行郡县以示︹威服海内今晏然不巡行即见弱无以臣畜天下其年春二世东行郡县李斯从到碣石并海南至会稽而尽刻始皇所立刻石傍著大臣从者名以彰先帝成功盛德焉皇帝曰：金石刻尽始皇帝所为也。今袭号而金石刻辞不称始皇帝其於久远也。如後嗣为之者不称成功盛德丞相臣斯臣去疾（姓冯）御史大夫臣德（失姓）昧死言臣请具刻诏书刻石因明白矣。臣昧死请制曰：可遂至辽东而还蜀後主建兴十四年四月後主至湔登观阪看汶水之流日还成都。  

吴後主孙皓宝鼎三年九月出东关。  

宋文帝元嘉十四年二月乙卯行幸丹徒谒京陵三月丁亥还宫。  

二十六年二月己亥陆道幸丹徒谒京陵五月丙寅水路发丹徒壬午至京师。  

孝武帝大明五年九月丁卯行幸琅琊郡囚系悉原遣（臣钦。若等曰：本纪不书还宫）。  

七年二月甲寅巡南豫南兖二州丁巳较猎于历阳之乌江县己未登乌江县六合山壬申还宫。  

九月戊子诏曰：昔周王骥迹实穷四溟汉帝鸾轸夙遍五岳皆以上对幽灵下理民土自天昌替驭临宫创图礼代天郁世贸兴毁皇家造宋日月重光璇玑得序五星顺命而戎车岁动陈诗义阙朕聿奉三无奄一天下思尽宝戒之规以塞谋危之路当顺时省方观察风俗外详考旧典以副侧席之怀。  

十月戊申巡南豫州乃下诏曰：朕巡幸所经先见百年者及孤寡老疾并赐粟帛狱系刑罪并亲听讼其士庶或怨郁危滞受抑吏司或隐约洁立负摈州里皆听进朕前面自陈诉。若忠信孝义力田殖一介之能一艺之美悉加旌赏虽秋泽频降而夏旱婴弊可即开仓并加赈赐癸丑行幸江宁县丙寅诏曰：赏庆刑威奄国彝轨黜幽升明辟常宪故采言聆风式观侈质贬爵加地，於是乎！在今类帝宜社亲巡江甸因觐岳守躬求民瘼思弘明试之典以申考绩之义行幸所经莅民之职功宣於德即加甄赏。若废务乱民随愆议罚二者详察以闻。  

十二月丙午行幸历阳癸亥至自历阳。  

前废帝景和元年九月癸巳幸湖熟奏鼓吹戊戌还宫。  

南齐武帝永明七年六月丁亥幸琅琊。  

梁高祖大同十年三月甲午幸兰陵谒建宁陵至修陵己酉幸京口城北固楼改名北顾庚戌幸回宾亭宴帝乡故老及所经近县奉迎候者数千人各赉钱二千陈高祖永定二年五月辛酉幸大庄严寺。  

宣帝太建四年十二月甲辰幸乐游苑。  

後主至德三年十一月辛巳幸长干寺。  

北齐文宣帝天保元年二月庚午如晋阳拜辞山陵是日皇太子入居凉风台监扌国事十月己卯备法驾御金辂入晋阳宫朝皇太后於内殿十二月辛丑至自晋阳二年正月甲戌帝舟於东城。  

九月癸巳帝如赵定二州因如晋阳。  

三年六月丁未至自晋阳乙卯如晋阳。  

九月辛卯自并州幸离石十二月壬子还宫戊午如晋阳。  

四年四月戊戌帝还宫。  

五年八月丁丑帝幸晋阳十二月庚申北巡至达速岭览山川险要将起长城。  

六年三月丙申至自晋阳。  

四月庚申帝如晋阳五月庚寅至自晋阳。  

六月丁卯如晋阳壬申亲讨茹茹七月壬辰还晋阳。  

九月乙卯至自晋阳。  

十月辛亥如晋阳。  

七年正月甲辰至自晋阳於邺城西马射大集众庶而观之。  

八月庚申如晋阳。  

九年三月丁酉至自晋阳。  

六月乙丑自晋阳北巡己巳至祁连池戊寅还晋阳。  

八月乙丑至自晋阳甲戌如晋阳十一月甲午至自晋阳。  

十年正月甲寅如辽阳甘露寺三月丙辰至自辽阳九月己巳如晋阳（十月晏驾于晋阳台）。  

武成帝河清元年十月癸亥行幸晋阳十二月丙辰至自晋阳。  

四年正月行幸晋阳四月传位於皇太子改元天统称太上皇。  

十一月至自晋阳。  

後主天统元年十二月壬戌太上皇帝幸晋阳丁卯帝至自晋阳。  

二年正月庚子行幸晋阳二月庚戌太上皇帝至自晋阳。  

八月太上皇帝幸晋阳。  

三年正月壬辰太上皇帝至自晋阳。  

九月丁巳太上皇帝幸晋阳十一月癸未至自晋阳四年四月辛巳太上皇帝幸晋阳五月壬戌至自晋阳。  

五年三月行幸晋阳四月乙丑至自晋阳。  

武平元年八月辛卯行幸晋阳十二月丁亥至自晋阳。  

二年八月己亥行幸晋阳十月己亥至自晋阳。  

三年八月癸巳行幸晋阳（臣钦。若等曰：本纪不书至自）。  

四年二月丁巳行幸晋阳三月庚辰至自晋阳十月癸卯行幸晋阳。  

五年二月乙未至自晋阳辛丑行幸晋阳丁未至自晋阳。  

八月癸卯行幸晋阳。  

六年正月乙亥至自晋阳。  

七月甲戌行幸晋阳。  

十年正月癸卯至自晋阳。  

梁太祖开平元年十月帝以用军未暇西幸文武百官等久居东京渐及疑讶令就便各许归长安只留宰臣韩建薛贻矩翰林学士张策韦郊杜晓中书舍人封舜卿张衮并左右御史司天监宗正寺兼要当诸司节级外其宰臣张文蔚已下文武百官并先於西京候。  

二年二月帝以上党未收因议抚巡便住西都赴郊之礼乃下令晓告中外取三月一日离东京以宰臣韩建权判建昌宫事兵部侍郎姚洎为卤簿使开封尹博王友文为东都留守三月壬申帝亲统六军巡幸泽潞是日寅时车驾西幸宰臣并要切司局皆扈从晚次中牟丙申招讨使刘知俊上章请车驾还东京盖小郡湫隘非久驻跸之所达览帝俞其请四月丙午车驾离泽州丁未驻跸於怀州宴宰臣文武百官辛亥至郑州壬子幸东京丙寅车驾幸繁台观稼。  

七月甲戌大霖雨陂泽泛溢颇伤稼穑帝幸右天武军河亭观水。  

九月丙子太原军（臣钦。若等曰：即後唐太宗也。）出阴地关南牧寇掠郡县晋纟有备帝虑诸将玩寇乃下诏亲议巡幸命有司备行丁丑翠华西狩宰臣翰林学士崇政院使金吾仗及诸司要切官皆扈从馀文武百官并在东京壬午达雒阳。  

帝御文思殿受朝参许汝孟怀牧守来朝泽州刺史刘重霸面陈破敌之策癸未西幸宿新安丙戌至陕州驻跸蒲雍同华牧守皆进铠甲骑马戈槊食味方物丁亥锡宴扈从官戊子延州贼军（臣钦。若等曰：即祖跋思恭也。）寇上平关。又太原军攻平阳烽火羽书昼夜继至乙丑六军统军牛存节黄文靖各领所部将士赴行在甲午太原步骑数万攻逼晋绛逾旬不克知天军至乃自焚其寨至夜而遁十月庚戌至西都丁巳至东都。  

三年正月甲戌发东都百官扈从次中牟县乙亥次郑州丙子次汜水县河南尹张宗河阳节度使张归霸并来朝戊寅次偃师县己卯备法驾六军仪仗入西都是日御文明殿受朝贺三月辛未诏曰：同州边隅继有士众归化暂思巡抚兼要指挥今幸蒲陕取九日进发甲戌车驾发西都百官奉辞于师子门外丁丑次陕州己卯次解县河中节度使冀王友谦来奉迎庚辰至河中府四月丙申朔驻跸河中壬寅辰时驾巡于朝邑县界焦黎店冀王友谦及崇政内诸司使扈从至申时回五月癸酉驾三更一点发河中己卯至西京庚戌同州节度使刘知俊据本郡反辛亥驾幸蒲陕夜半发大内七月癸酉驾幸陕乙亥至自陕文武百官於新安县奉迎。  

闰八月己卯幸西苑观稼。  

十一月辛丑幸水。  

四年二月乙丑幸甘水亭己丑出光政门至水观麦。  

四月丙戌幸建春门阅新楼至七里屯观麦召从官食于楼河南张昌孙及蒲同主事吏赐物各有差十一月丁亥朔幸广王第作乐。  

五年二月壬戌诏曰：东京旧邦久不巡幸宜以今月九日幸东都扈从文武官委中书门下量闲剧处分宰臣上言曰：龙兴天府久望法驾但陛下始康愈未宜涉寒愿少留清跸从之甲子幸曜村民舍阅农事庚午幸白马坡。  

四月丁卯幸龙门召宰臣学士金吾上将军侍宴于广化寺。  

乾化五年五月癸巳观稼于伊水登建春门幸会节坊张宗私第临亭皋视物色赏赐甚厚。  

七月帝不豫稍厌秋暑自辛丑幸会节坊张宗私第宰臣视事於归仁亭子崇政使内诸司及翰林院并止於河南令廨署至甲辰复归大内。  

八月戊辰幸故上阳宫至于榆林观稼九月庚子亲御六师次于河阳（臣钦。若等曰：事具闰位亲征门）甲辰至于卫州乙巳至于宜沟幸民刘达墅丙午至湘州十月辛亥朔驻跸于湘州宰臣洎文武从官并诣行宫起居户部郎中孔昌序赍留都百官冬朔起居表至自西京诸道节度使刺史诸藩府留後各以冬朔起居表来上制以郢王友充控鹤指挥使诸军都虞候阎宝为御营使甲寅将以其夕幸魏县命阁门使李郁报宰臣兼敕内外丙寅夜车驾发轫于都署乙卯次洹水丙辰至魏县戊辰幸邑西之白龙潭潭水亘千尺许涉南北五之一焉风澜岸卉辽然有江湖之状潭之北立神祠前亭弘敞下值波际帝登临凝览宸旨舒悦即命丞相与翰林六学士侍膳于左右。又命渔艋数十以钓网进观其渔焉俄顷间洪纤尾鬣所得无复有得大白鱼长六七尺者来献珠眸雪鳞厥状甚异帝谛视已乃命近贵复之中流名其潭曰：万岁渔人等咸优锡遣之。  

十一月辛巳朔上驻跸魏县从官自丞相而下并诣行宫起居留都文武百官及诸道节度使防御使刺史诸藩府留後各奉表起居壬午帝以边事稍息宣命还京师车驾发自行阙夕次洹水县癸未次内黄县甲申至黎阳县乙酉命从官丞相而下宴于行次丁亥次卫州戊子晨次新卿夕止获嘉己丑次武陟庚寅次温县辛卯次孟州留都文武官左仆射杨涉洎孟州守李周彝等皆匍匐东郊迎拜其文武官并令先还壬辰诘旦离孟州晚至都六军以天兵御仗分列前导煌煌焉济济焉昔所未睹也。都人士女洎耆老等欢噪阡陌太祖御五凤楼受百辟称贺毕还宫二年二月壬戌帝将巡按北境中外戒严诏以河南尹守中书令判六军事张宗为大内留守中书门下奏差定文武官领务尤切宜扈驾者三十八人诏工部尚书李皎左散骑常侍孙骘左谏议大夫张衍兵部侍郎刘邈兵部郎中张隽光禄少卿卢秉彝并令扈跸甲子发自雒师夕次河阳乙丑次温县丙寅次武陟怀州刺史明远迎拜于境上其内外所备咸丰霈焉丁卯次获嘉戊辰次卫州之新乡己巳晨发卫州夕止淇门内衙十将使以十指挥兵士至于行在辛未驻跸黎阳癸酉发自黎阳夕次内黄县甲戌次昌乐县丁丑次于永济县青州节度使贺德伦奏统领兵士赴历亭军前戊寅至贝州命四丞相及学士李琪卢文度知制诰窦赏等十五人扈从其左常侍韦戬等二十三人止焉己卯发自贝州夕驻于野落三月庚辰朔次于枣︹县之西县丙戌镇定诸军招讨使杨师厚奏下枣︹县车驾即日疾驰南还丁亥复至贝州庚寅杨师厚与副招讨李周彝等准诏来朝乙巳发贝州夕次临清县丙午次永济县丁未至魏州四月己酉幸魏州金波亭赐宴宰臣文武官及六学士丁巳发魏州夕次昌乐戊午次内黄县己未次黎阳驻马乙丑发自黎阳夕次滑州将吏耆老并於州之南津欢噪迎拜本州节度使进马十匹银器一千两备宴钱二千贯丙寅离滑州夕次常乐顿丁卯次长垣县戊辰次封丘县己巳至东京开封尹博王友文扌留都文武奉迎于北郊帝入自含耀门采绣连延照耀阡陌都人士女阗咽欢呼是月戊寅车驾发自东京夕次中牟县五月己卯朔从官文武自丞相而下并诣行殿起居亲王及诸道藩帅咸奉表来上庚辰发自郑州至荣阳县河南尹魏王宗望尘迎拜河阳留後邵替怀州刺史明远等逦迤来迎夕次汜水县帝召魏王宗入对便於御前赐食数刻乃退壬午驻跸于汜水宰臣河南尹六学士并於内殿起居敕以建昌宫事委宰臣于兢领之癸未帝发自汜水宣令邵替明远各归所理午憩任村顿夕次孝义宫留都文武礼部尚书孔续而下道左迎拜次偃师甲申至都文武官奉迎於东郊。  

○闰位部　畋游。  

王者狩以时所以除田害讲武事也。故易著三驱之旨礼有五戎之习焉虽复馀闰亦存宪度其或顺肃杀之令修弋猎之事不失乎！礼故可尚也。乃有射猛虎以为乐眷胡雉而纵心暴殄是期盘游靡戒以至乎！荒志骄气移其龟玉者不为不幸也。  

吴大帝初为吴侯亲乘马射虎於亭马为虎所伤帝投以双虎却废尝从张世击以戈获之帝每畋猎常乘马射虎虎常突前攀持马鞍张昭为军师变色而言曰：将军何有当尔夫为人君者谓能驾御英雄驱使群贤岂谓驰逐於原野较勇於猛兽者乎！如有一旦之患奈天下笑何帝谢昭曰：年少虑事不远以此惭君然犹不能已乃作射虎车为方目间不置盖一人为御自於中射之时有逸群之兽辄复犯车而帝每手击以为乐。又帝数射雉少府潘谏由是遂绝。  

景帝好射雉春夏之间常晨出夜还。  

宋文帝元嘉二十五年闰二月大于宣武场三月较猎。  

孝武帝大明七年二月南巡丁巳较猎于历阳之乌江。  

十月巡南豫己巳较猎於姑熟。  

明帝泰始七年二月於岩山射雉帝尝射雉至日中无所得甚羞召问侍臣吾旦来如皋遂空行可笑座者莫答褚炫独曰：今节候虽而云   雾尚凝故斯之禽骄心未警但待宸驾首豫群情便可载帝意解乃於雉场置酒。又云：有雉不肯入场日暮将反令晋平王休射之语曰：不得雉勿归休从在黄麾内便驰帝遣左右数人随之因遣寿寂之等追及逼拉休。  

南齐武帝永明末将射雉竟陵王子良谏之（见宗室忠谏门）。  

东昏侯在位置射雉场二百九十六处。  

陈後主祯明二年十月幸莫府山大较猎。  

东魏孝静兴和三年十月癸亥狩于西山十一月戊寅还宫。  

武定元年正月己巳于西山癸酉还宫。  

十一月甲午狩于西山乙巳还宫。  

北齐文宣帝天保四年正月丙子山番围离石戊寅帝讨之未至番已逃窜因循三雉大狩而归。  

五月庚午较猎于林虑山戊子还宫。  

後主天统元年十二月庚戌太上皇狩于北郊壬子狩于南郊乙卯狩于西郊。  

武平四年九月较猎于邺东。  

七年十月大狩于祁连池。  

梁太祖开平二年十二月癸丑猎畋于含耀门外。  

三年十一月丙申畋于上东门外。  

十二月乙丑腊较猎于甘泉驿。  

四年十一月己亥畋于伊水。  

乾化元年十二月癸酉腊假诏诸王与河南尹左右金吾六统军等较猎于近苑。  

## ●卷二百六  

○闰位部　礼贤  

古之王者岁三月聘名士礼贤者故书云：任官惟贤材。又云：野无遗贤盖贤者霸王之器邦国之宝也。自秦逮梁宋虽运居偏闰而皆建邦启土制敌庇民乃有丰玉帛之数备弓旌之礼博求遗逸物色俊良至或同簋而命食枉驾而降顾异厥体貌厚其廪赐或高蹈辞聘挂组长往则惠以书问赠之风什故人尽其用士献其谋白驹无空谷之悲鸣鹤绝在阴之叹克祚其国用康厥政何莫繇斯道焉。  

秦始皇帝初为秦王见尉缭亢礼衣服食饮与缭同缭曰：秦王为人蜂准（蜂一作隆）长目挚鸟膺豺声少恩而虎狼心居约易出人下得志亦轻食人我布衣然见我常身自下我诚使秦王得志於天下天下皆为虏矣。不可与久游乃亡去秦王觉因止以为秦国尉卒用其计策。  

蜀先主初为平原相时郡民刘平结客刺先主先主不知而待客甚厚客以状语之而去是时人民饥馑屯聚钞暴先主外御寇难内丰财施士之下者必与同席而坐同簋而食无所简择众多归焉。  

诸葛亮字孔明隐居南阳时先主初屯新野徐庶谓之曰：诸葛亮孔明者卧龙也。将军岂愿见之乎！先主曰：君与俱来庶曰：此人可就见不可屈致也。将军宜枉驾顾之繇是先主诣亮几三往乃见以上客礼之庞统为耒阳令免官诸葛亮言之於先主先主见与。  

谭大器之以为治中从事亲待亚於亮遂与亮并为军师中郎将。  

吴大帝时张为会稽东部东尉大帝於群臣多呼其字唯呼张昭曰：张公曰：东部所以重二人也。  

张温字惠恕允之子也。少节操容貌奇伟大帝闻之以问公卿曰：温当今与谁为比大司农刘基曰：可与全琮为辈太常顾雍曰：基未详其为人也。温当今无辈大帝曰：如是张允不死也。徵到延见文辞占对观者倾竦大帝改容加礼。  

潘初为刘备从事留典荆州及大帝得荆土将吏悉皆归附而独称疾不见大帝遣人以状就家舆致之伏面著床席不起涕泣交横哀哽不能自胜大帝忄尉劳与语呼其字曰：承明观丁父。若阝俘也。武王以为军师彭仲爽申俘也。文王以为令尹此二人卿荆国之先贤也。初虽见囚後皆擢用为楚名臣卿独不然莫肯降意将以孤异古人之量邪使亲近以手巾拭其面起下地拜谢以为治中。  

是仪为侍中服不精细食不重膳赈赡贫困家无储畜大帝闻之幸仪舍求视蔬饭亲尝之对之叹息即增俸赐益田宅仪累辞让以恩为戚。  

朱桓领青州牧卒家无馀财大帝赐盐五千斛以周丧事子异嗣。  

宋高祖即位初名周续之於庐山续之尽室俱下帝为开馆东郭外招集生徒乘舆降幸并见诸生问续之礼记傲不可长与我九龄射於矍圃三义辩析精奥称为名通。  

孔季恭为左光禄大夫辞官东归高祖饯之戏马台百僚咸赋诗以述其美。  

文帝元嘉初徵戴为散骑常侍不就帝每欲见之谓黄门侍郎张敷曰：吾东巡之日当宴戴公山也。以其好音长给正声伎一部及卒後文帝起景阳山成叹曰：恨不得使戴观之。  

何尚之为尚书左仆射致仕於方山著退居赋以见志诏书敦劝文帝。又与江夏王义恭诏曰：今朝贤无多。且羊孟尚不得告谢（臣钦。若等曰：羊玄保孟ダ）尚之任遇有殊便未宜申许耶义恭答曰：尚之清忠贞固历事唯允虽年在悬车而体独克壮未能申许下情所同尚之复摄职。  

沈道处  范秦  王悦之  雷次宗  谢超宗  顾欢  褚伯玉。  

武帝时裴昭明为始安内史及还甚贫罄帝曰：裴昭明罢郡还遂无宅我不谙书不知古人中谁比迁射声校尉。  

张绪为常侍中书令绪善言素望甚重高帝时深加敬异车驾幸庄严寺听僧达道人讲座远不闻绪言帝难移绪乃迁僧达以近之永明中为给事中太子詹事每朝见武帝目送之谓王俭曰：绪以位尊我我以德贵绪也。  

明帝初为豫州刺史别驾夏侯详历事八将州部称之帝雅相器遇顾之与王思远友善少孤好学有义行初学举秀才历官府ト永明末为太子中书舍人兼尚书左丞隆昌初为安西谘议兼著作与思远并属文章建武初以疾归家明帝手诏与思远曰：此人殊可惜就拜中散大夫此七事附在卷末。  

梁高祖天监元年诏曰：中散大夫范述曾昔在齐世忠直奉主往莅永嘉治身关约宜加礼秩以厉清操可大中大夫赐绢二十疋述曾初仕齐永嘉太守以中散大夫还乡里高祖践祚乃轻舟出诣阙仍辞还东故有是命。  

岑之敬为奉车郎年十八预重云   殿法会时高祖亲行香熟视之敬曰：未几见兮突而弁兮即日除太学限内忄专士。  

简文帝初为晋安王时孔休源为王府长史南兰陵太守别敕专行南徐州事休源累佐名藩甚得名誉王深相倚仗军民机务动止询谋尝於中斋别施一榻云：此是孔长史坐人莫能预其见礼如此。  

刘慧斐尤明释典工篆隶简文临江州遗以几杖论者云：自远法师没後将二百年始有张刘之盛矣。（张孝秀为建安别驾去职归山居东林寺专精释典简文尝与慧斐书述其贞白云：）。  

元帝初为湘东王时以庾承先︹记敏识授法曹参军不就因承先讲《老子》帝亲命驾临听论议终日深自相赏接留连月馀日乃还山王亲祖道并赠篇什隐者美之。又表荐顾协曰：臣闻贡玉之士归之润山论珠之人出於枯岸是以刍荛之言择於廊庙者臣府兼记室参军吴郡顾协行称乡闾学兼文武服膺道素雅量邃远安贫守静奉公抗直旁阙知巳志不自营年方六十室无妻子臣欲言於官人申其屈滞协必苦执其贞退立志难夺谓东南之遗宝矣。伏惟陛下未明求衣思贤如渴爰发明诏各举所知臣识非许郭虽无知人之鉴。若守固无言惧贻蔽贤之咎昔孔愉表韩绩之才庾亮荐翟汤之德臣虽未齿二臣协实无惭两士即召拜通直散骑侍郎兼中书通事舍人。  

周弘正为国子博士侯景之乱陷於台城王僧辩得之甚喜即日启元帝帝手书与弘正曰：獯鬼逆乱寒暑亟离海内相识零落略尽韩非之智不免秦狱刘歆之学犹弊亡新音尘不嗣每以耿灼当访东山而寻子云   望关西而求伯起遇有今信力附相闻迟此来邮慰其延伫仍遣使迎之谓朝士曰：晋氏平吴喜获二陆今我破贼亦得两周今古异时足为连类及弘正至礼数甚优朝臣无可与比者授黄门侍郎直侍中省初弘正弟弘直为衡阳内史帝在江陵遗弘直《书》曰：有都信贤兄博士平安但京师缙绅无不附逆王克己为家臣陆缅身充卒伍唯有周生确乎！不拔言及西军潺掩泪尝思吾至如望岁焉松柏後凋一人而已。  

陈文帝即位尊重特进左光禄大夫王冲尝从幸司空徐度宅宴延之帝赐以几杖其见重如此。  

虞寄为陈宝应所获宝应诛文帝敕都督章昭达以礼发遣令寄还朝及至日引见谓寄曰：管宁无恙其忄尉劳之怀。若此。  

虞荔为太子中庶子领大著作以母卒台城陷情礼不申终身蔬食布衣有疾文帝数往临视令将家口入省荔以禁中非私居之所乞停城外帝不许乃令住於兰台乘舆再三临问手诏中使相望於道。又以荔蔬食积久非羸疾所堪乃敕曰：能敦布素乃当为高卿年事已多气力积减方欲仗委良须克壮今给卿鱼肉不得固从所执也。荔终不从。  

宣帝时司马初仕梁为太子庶子江陵陷入周大建八年自周还朝帝特降殊礼赏锡有加除宜都王府谘议参军事。  

後主时姚察为太子仆射先是察父僧坦入于长安察蔬食布衣不听音乐至是凶问因聘使到江南时察母韦氏丧制始除帝以察羸瘠虑加毁顿乃遣中书舍人司马申就宅发哀仍敕申专加譬抑尔後。又遣申宣旨诫谕曰：知哀毁过礼甚用为忧卿茕然一身宗奠是寄毁而灭性圣教所不许宜微自遣割以存礼制忧怀既深故有此及寻以忠毅将军起兼东宫通事舍人察志在终丧频有陈让并抑而不许俄敕知著作郎服阕除给事黄门侍郎领著作察既累居忧兼斋素日久自免忧後因加气疾帝尝别召见察柴瘠过甚为之动容乃谓察曰：朝廷惜卿卿宜自惜既蔬菲岁久可停持长斋。又遣度支尚书王瑗宣旨重加慰之令从晚食手敕曰：卿羸瘠如此斋菲累年不宜一饭有乖将摄。若从所示甚为佳也。察虽奉此敕而犹敦宿誓。  

北齐高祖为东魏丞相天平初迁邺是时诏下三日户四十万狼狈就道收百官马尚书丞郎已下非陪从者尽乘驴高祖以黄门侍郎常累清贫特给车牛四乘妻孥方得达邺。  

高昂为军司大都督统七十六都督高祖每申令三军尝鲜卑语昂。若在列则为华言昂尝诣相府掌门者不听昂怒引弓射之高祖知而不责。  

○闰位部　好贤  

夫君人者勤於求贤逸於得人故游放之才绝而絷维之咏作矣。所以稽五常之本成百官之务。若乃招致英隽物色隐沦畴咨之旨惟勤登显之用靡懈故有体貌尤异恩宠隆渥参对则喜见颜色言议则事必从允故可以风起飚至犹有四方之杰矣。重器斯在国柄必治故史云：得士则重失士则轻用斯道者其有功欤。  

蜀先主东征败绩犭虎亭之西太守阎芝发诸县兵五千人以补遗阙遣汉昌长史马忠送往先主已还永安见忠与语谓尚书令刘巴曰：虽亡黄权复得狐笃此为世不乏贤也。（忠少养外家姓狐名笃後乃复姓马改名忠）。  

吴大帝赤乌中顾谭为左节度雅性亮高不修意气，或以此望之然权鉴其能见待甚隆数蒙奖赐特见召请。  

宋文帝元嘉初徵戴为通直郎散骑常侍皆不起帝每欲见之尝谓黄门侍郎张敷曰：吾东巡之日当宴戴公山也。（戴公居黄鹄山）。  

明帝既即位才学之士多蒙引进参侍文籍应对左右。  

顺帝明初以司空长史谢フ卫军长史江中书侍郎褚炫武陵王文学刘俣入直省参侍文义号为四友。  

南齐太祖霸府初开宾客辐辏帝留意简接虞玩之与乐安任遐俱以应对有席上之美齐名见遇。  

张融为中书郎太祖为太尉特奇爱融与融款接见融尝笑曰：此人不可无一不可有二即位後手诏赐融衣曰：见卿衣服粗故诚乃素怀有本交尔蓝缕亦亏朝望今送一通故衣意谓虽故乃胜新是吾所著已令裁减称卿之体并履一量。  

宋高祖天监初到沆为征虏主簿帝初临天下收拔贤俊甚爱其才。  

徐勉仕齐为领军长史初与长沙宣武王游高祖深器赏之及义兵至京邑勉於新林谒见高祖甚加恩礼使管书记高祖践阼拜中书侍郎。  

周兴嗣为给事中兴嗣两手先患风疸是年。又染疠疾左目盲高祖抚其手嗟曰：斯人也。而有斯疾手疏治疸方以赐之其见惜如此。  

简文帝初临南徐州时陶弘景居积金东涧帝钦其风素召至後堂与谈论数日而去甚敬异之。  

元帝初为湘东王萧介为吴令闻介名思共游处表请为谘议参军。又与裴子野刘显萧子云   张绩及当时才秀为布衣之交帝尝曰：余於诸僧重招提琰法师隐士重华阳陶贞白士大夫重汝南周弘正其於义理清转无穷亦一时之名士也。  

後梁明帝好《周易》集朝臣於清暑殿讲诏伏曼容执经曼容素著风采帝尝以方叔夜使吴人陆探微画叔夜像以赐之。  

陈高祖时虞荔为梁中书舍人领大著作侯景陷台城逃归乡里及张彪之据稽也。荔时在焉张彪平高祖遗荔《书》曰：丧乱已来贤哲散君才用有美声闻许雒当今朝廷惟新广求英隽，岂可栖迟东土独善其身今令兄子将接出都想必副朝廷虚迟也。文帝。又以《书》曰：君东南有美声誉洽闻自应翰飞京许共康时弊而刻迹丘园保兹独善岂使称空谷之望也。必愿便尔ㄈ装。且为出都计唯迟披觏在於兹日迫切之不得已乃应命至都。  

宣帝辅政时大著作许亨初为王僧辩从事僧辩死亨抗表请葬之帝以亨贞正有古人之风甚相钦重尝以师礼事之。  

後主时司徒左西掾兼东宫学士陆从典丁父忧去职寻起为德教学士固辞不就後主敕留一员以待从典。  

北齐文宣时颜之推自东来奔帝见而悦之即除奉朝请於内馆中侍从左右颇被顾盼。  

○闰位部　奖善《周书》曰：人之有技。若己有之人之彦圣其心好之斯乐善之谓也。自鼎国三分江表建号受终传继历载三百曷尝不钦尚豪英推奖孝秀崇德以宣教赏俊以耸善敦尚文雅周旋褒异至於棋奕之工笔札之妙亦皆称焉斯固菁莪育材之旨砥石砺世之行将使学文之士研精而不匮执艺之流服勤而竞劝盖兴化美俗之要道欤。  

吴大帝时朱异为扬武将军帝与论攻战辞对称意帝谓异从父骠骑将军据曰：本知季文快今见之复过所闻顾谭赤乌中代诸葛恪为左节度谭初践官府上疏陈事大帝辍食称善以为过於徐详。  

顾承丞相雍之孙也。嘉禾中与舅陆瑁俱以礼徵大帝赐雍《书》曰：贵孙子直（子直承字也。）令闻休休至与相见过於所闻为君嘉之拜为骑都尉领羽林兵。  

宋文帝尝云：天下有五绝而皆出钱唐谓杜道鞠弹琴范悦持楮欣远模书褚裔围棋徐道度疗疾也。  

垣护之随到彦之北伐彦之将回师护之为书谏不纳文帝闻而善之以辅江夏王义恭征北行参军北高平太守。  

孝武时谢超宗为新安王子鸾国常侍王母殷淑仪卒超宗作诔奏之帝大嗟赏曰：超宗殊有凤毛恐灵运复出异之字。  

南齐太祖时刘善明为冠军将军沈攸之反善明料其必败事平太祖召善明还都谓之曰：卿策沈攸之虽复张良陈平如此耳。  

武帝时王广之为前将军帝见广之子珍国谓广之曰：珍国应不堪事卿可谓老蚌广之曰：不敢辞。  

梁武帝时刘孝绰为廷尉卿坐携妾入官府免职後帝数使仆射徐勉宣旨慰抚之每朝宴常引焉及帝为籍田诗。又使勉先示孝绰时奉诏作者数十人帝以孝绰尤工即日有敕起为西中郎湘东王谘议後为水部郎帝雅好虫篆时因宴幸命沈约任等言志赋诗孝绰亦见引尝侍宴於坐赋诗七首帝览其文篇篇嗟赏繇是朝论改观焉。  

张率为司徒掾直文德尝作待诏赋奏之武帝甚见称赏手敕答曰：省赋殊佳相如工而不敏枚皋速而不工卿可谓兼二子於金马矣。又侍宴赋诗帝乃敕赐率《诗》曰：东南有才子故能服官政余虽惭古昔得人今为盛率奉诏往返数首。  

萧介博涉经史善属文初武帝招延後进二十馀人置酒赋诗臧盾以诗不成罚酒一<豆斗>盾饮尽颜色不变自。若介染翰便成文无加点帝两美之曰：臧盾之饮萧介之文即席之美也。  

到荩左民尚书溉之孙历尚书殿中郎尝从武帝幸京口登北顾楼赋诗荩受诏便就帝览以示溉曰：荩是才子翻恐卿从来文章假手於荩因赐溉连珠曰：研磨墨以腾文笔飞毫以书信如飞蛾之赴火岂焚身之可吝必耄年其已及可假之於少荩。  

贺琛为临川王祭酒从事史琛始出都武帝闻其学术召见文德殿与语悦之谓仆射徐勉曰：琛殊有世业仍补王国郎俄并太学博士。  

萧子云   与其子特俱善草隶武帝尝谓子云   曰：子敬之书不及逸少近见特迹遂逼於卿。  

江子一起家王国侍郎请启求观书秘阁武帝许之有敕直华林省。  

羊侃为北伐大将军武帝制武宴诗四十韵以示侃即席应诏帝览曰：吾闻仁者有勇今见勇者有仁可谓邹鲁遗风英贤不绝。  

江纟不纟刀有孝性年十三父患眼纟不侍疾将期月衣不解带夜梦一僧云：患眼者饮慧眼水必差及觉说之莫能解者纟不第三叔禄与草堂寺智者法师善往访之智者曰：无量寿经云：慧眼见真能渡彼岸乃因智者启舍同夏县界牛屯里舍为寺乞赐嘉名敕答云：纯臣孝子往往感应晋世颜含遂见宜中送药近见智者知卿第二息感梦云：饮慧眼水慧眼是五眼之一号。若欲造寺可以慧眼为名及就创造泄故井井水清冽异於常泉依梦取水洗眼及煮药稍觉有瘳因此遂差时人谓之孝感。  

王子云   太原人及江夏费昶并为闾里才子昶善为乐府。又作鼓吹曲武帝重之敕曰：才意新拔有足嘉异昔柳恽博物木兰巧辞束帛之赐实惟劝善可赐绢十疋。  

司马父子产武帝外兄年十二丁内艰毁瘠骨立服阕以姻戚子弟预入问讯帝见嬴瘦叹息良久谓其父子产曰：昨见罗儿尚奇憔使人恻然便是不坠家风为有子矣。罗儿即小字也。  

江扌为尚书殿中郎中武帝撰正言始毕制述怀诗扌预同此作帝览扌诗深加嗟赏。  

虞寄起家宣城王国左常侍大同中尝骤雨殿前往往有杂色宝珠武帝观之甚有喜色寄因上瑞雨颂帝谓寄兄荔曰：此颂典裁清拔卿之士龙也。  

元帝时徐陵子俭为尚书金部郎中常侍宴赋诗帝叹赏曰：徐氏之子复有文焉。  

陈宣帝时徐孝克为通直散骑常侍兼国子祭酒孝克每侍宴无所食啖至席散尝见其前膳损减帝密记以问中书舍人管斌斌不能对自是斌以意伺之见孝克取珍果内绅带中斌当时莫识其意後更寻访方知还以遗母斌以实启帝帝嗟叹良久乃敕所司自今宴享孝克前馔并遣将还以饷其母时论美之後主时姚察为吏部尚书後主所制文笔卷轴甚多乃别写一本付察有疑悉令刊定察亦推心奉主事无所隐。  

後主尝从容谓朝士曰：姚察达学洽闻手笔典裁求之於古犹难辈匹在於今世足为师范。且访对不休听之使人忘倦察每制文笔敕便索本尝曰：我于姚察文章非唯玩味无已故是哲匠。  

○闰位　养老  

养老之道三王以前尚矣。自皇纲解纽馀分闰位虽乞言孝弟之义不行於庠序而训恭加惠之典尚及於乡党其间以兵威相炽礼用辽至於因事存问以时优给假之爵秩异其服玩亦有国之令猷也。  

宋孝武帝大明七年二月车驾巡南豫南兖二州诏历阳郡高年加以羊酒十二月行幸历阳郡赐高年帛。  

南齐武帝永明七年正月诏曰：诸大夫年秩隆重禄力殊薄岂所谓下车惟旧趋桥敬老可增俸详给见役。  

明帝建武元年十二月诏曰：日者百司耆齿许以自陈东西二省犹沾微俸辞事私庭荣禄兼谢兴言爱老实有矜怀自今缙绅年及可一遵永明七年以前铨叙之科先是永明中御史中丞沈渊表百官年登七十者皆令致仕并穷困私门故有是诏。  

东魏孝静帝天平三年十二月遣使者授假老人官百岁已下各有差。  

北齐文宣帝天保九年七月给京畿老人刘奴等九百四十三人版职及杖帽各有差。  

孝昭帝皇建元年八月即位大赦改元诸郡国老人各受版职赐黄帽几杖。  

文帝元嘉初沈道庆吴兴武康人仁爱好老易郡州府十二命皆不就文帝闻之遣使存问赐钱米。  

范泰元嘉中为侍中领江夏王师文帝以泰先朝旧臣恩礼甚重以有脚疾起居艰难宴见之日特听乘舆到坐累陈时事每优礼之。  

王悦之为黄门郎御史中丞明帝以其介赐良田五顷。  

後废帝元徽中徵庐山隐居雷次宗至京授给事不就而还其後复诏散骑侍郎徵诣京邑为筑室於锺山西岩下谓之招隐馆使为皇太子诸王讲丧服经次宗不入公门乃使自华林东门入延贤堂就学南齐太祖初为领军时谢超宗为义兴太守坐公事免诣东府门自通其日风寒惨厉帝谓四坐曰：此客至使人不衣自Й矣。超宗既坐饮酒数瓯词气横出太祖对之甚欢拔为谘议。  

顾欢少有高行太祖初徵诣京师及东归赐以麈尾素琴。  

褚伯玉隐居剡之瀑布山三十馀年隔绝人物不就徵聘太祖即位手诏吴会二郡以礼迎遣。又辞疾帝不欲违其志敕於剡中立太平馆以居之。  

## ●卷二百七  

○闰位部　恩宥  

《书》曰：文王作罚刑兹无赦故有国者哀其下民触法抵禁乃有赦焉盖与人更始而开自新之路也。自吴蜀创国江左建号或易姓革命之始出师饮至之辰日蚀地震之变立後封子之庆莫不推恩肆眚以流惠泽乃有一岁至于再三者。此。又数而失中非御民之术也。诸葛武侯有云：刘景升季玉父子岁岁赦宥何益於治斯实钜贤嘉话可垂世而为戒矣。  

蜀先主章武元年四月丙午即皇帝位於成都武担之南是月大赦改元。  

後主建兴元年五月袭位於成都大赦改元。  

延熙元年正月立皇后张氏大赦改元。  

六年十一月大赦（臣钦。若等曰：自此已下不书降赦因依者史氏阙文）。  

九年秋大赦（臣钦。若等曰：自此已下不书月者史氏阙文）。  

十二年四月大赦。  

十四年冬大赦。  

十七年正月大赦。  

十九年元子瓒为新平王大赦。  

二十年大赦。  

景耀元年史官言景星见，於是大赦改元。  

四年十月大赦。  

炎兴元年夏大赦改元。  

吴大帝权黄武三年八月赦死罪。  

黄龙元年四月丙申南郊即皇帝位是日大赦改元三年十二月丁卯大赦改明年元为嘉禾。  

嘉禾二年正月诏曰：朕以不德肇受元命夙夜兢兢不遑假寝思平世难救济黎庶上答神下慰民望是以眷眷勤求俊杰将与戮力共定海内苟在用心与之偕老今使持节督幽州领青州牧辽东太守燕王久胁贼虏隔在一方虽乃心於国其路靡缘今因天命远遣二使款诚显露章表殷勤朕之得此何幸如之虽汤遇伊尹周获吕望世祖未定而得河右方之今日岂复是过普天一统，於是定矣。书不云：乎！一人有庆兆民赖之其大赦天下与之更始其明下州郡咸使闻知特下燕国奉宣恩诏令普天率土备闻斯庆。  

赤乌三年四月大赦。  

五年正月立子和为太子大赦。  

八年八月大赦。  

十年十月赦死罪。  

大元元年五月立皇后潘氏大赦十一月大赦。  

神凤元年二月大赦改元。  

废帝亮建兴元年四月即尊号大赦改元。  

二年十月大飨武卫将军孙峻伏兵杀大将军诸葛恪於殿堂大赦公孙渊也。  

太平元年十一月己酉大赦改元。  

二年四月临正殿大赦始亲政事。  

九月甲申大赦时吴侯基在内盗乘御马收伏狱亮问侍中刁玄曰：盗乘御马如何玄对曰：科应死然鲁王早终惟陛下哀原之亮曰：法者天下所共何得阿以亲亲故耶当思惟可以释此者奈何以情相逭乎！玄曰：旧赦有大小或天下亦有千里五百里赦随意所及亮曰：解人不当尔耶乃赦宫中基以得免。  

景帝休永安元年十月即位初御正殿大赦改元。  

五年八月戊子立子л为太子大赦。  

七年正月大赦七月壬午大赦。  

後主皓元兴元年七月嗣位大赦改元。  

甘露元年四月蒋陵言甘露降，於是改年大赦。  

宝鼎元年八月所在言得大鼎，於是改年大赦。  

二年春大赦。  

建衡元年十月大赦。  

二年大赦。  

三年监军虞汜苍梧太守陶璜破交擒杀晋所置守将九贞日南皆还属大赦。  

凤皇元年八月乐乡都督陆抗平西陵取步阐大赦二年九月改封淮阳为鲁东平为齐。又封陈留等九王凡十一王大赦。  

天册元年吴郡言掘地得银长一尺广三分刻上有年月字，於是大赦改元。  

天玺元年吴郡言临平湖自汉末草秽壅塞今更开通长老相传此湖塞天下乱此湖开天下平。又於湖边得石函中有小石青白色长四寸广二寸馀刻上作皇帝字，於是改元大赦。  

天纪二年七月立成纪等十一王大赦。  

四年春立中山代等十一王大赦。  

宋高祖永初元年六月既受晋禅设坛于南郊告天礼毕备法驾幸建康宫临太极前殿诏曰：夫世代迭兴承天统极虽遭遇异途因革殊事。若乃功济区宇道振生民兴废所阶异世一揆朕以寡薄属当艰运藉否终之期因士民之力用获拯溺救世拨乱宁民业未半古功参曩烈晋氏以多难仍遘历运已移钦。若前王宪章令轨用集大命于朕躬惟德匪嗣辞不获申遂顺三灵飨兹景祚燔柴于南郊受终于文祖猥当与能之期爰集乐推之运嘉祚肇开隆庆惟始思俾休嘉惠兹兆庶其大赦天下改晋元熙二年为永初元年赐民爵二级鳏寡孤独不能自存者人五斛逋租宿债勿复收其有犯乡论清议赃氵盗一皆荡涤洗除与之更始长徒之身特皆原遣亡官失爵禁锢夺劳一依旧准。  

八月立王太子义符为皇太子诏曰：朕承历受终猥飨大命荷积善之祚藉士民之力七庙备文率繇令范先後严获遂宣训尝肇建情敬无违加以储宫备礼皇基弥固国庆家礼爰集旬日岂予一人独荷兹庆其见刑罪无轻重可悉原赦限百日以今为始先因军事所发奴僮各还本主。若死亡及勋劳破免亦依限还直。  

二年正月辛酉亲祠南郊大赦天下。  

三年正月甲辰朔制罪无轻重悉皆原降四月己未帝以疾瘳大赦天下。  

少帝以永初三年五月癸卯即位大赦。  

景平元年正月己亥朔大赦改元文武进位二等七月以旱诏赦五岁以下罪人。  

文帝元嘉元年八月丁酉於中堂即皇帝位大赦改元文武赐位二等逋租宿债勿复收。  

二年正月丙寅亲祠南郊大赦天下。  

三年正月荆州刺史谢晦反帝亲率六师西征大赦天下闰正月丙戌皇子劭生二月乙卯系囚见徒一皆原赦。  

四年正月乙亥朔曲赦都邑百里内二月行幸丹徒三月丙子诏丹徒五岁刑以下皆悉原遣。  

六年三月丁巳立皇子劭为皇太子戊午大赦天下赐文武位一等。  

八年六月乙丑大赦天下。  

十年正月己未大赦天下孤老六疾不能自存者人赐五斛七月曲赦益梁秦三州。  

十一年四月梁秦二州刺史萧思话破氐杨难当梁州平五月丁卯曲赦梁南秦二州剑阁北。  

十二年正月辛酉大赦天下。  

十三年三月己未司空江州刺史檀道济有罪伏诛庚申大赦天下。  

十四年正月辛卯亲祠南郊大赦天下文武赐位一等孤老六疾不能自存者人赐五斛。  

十六年十二月乙亥皇太子冠大赦天下。  

十七年十月戊子前丹阳尹刘湛有罪伏诛大赦天下文武赐爵一级。  

十九年四月甲戌帝以久疾愈始奉灼祀大赦天下。  

二十一年正月己亥大赦天下诏诸逋债在十九年以前一切原除去岁失收者筹量申减尤弊之处遣使就郡县随宜赈恤凡欲附农而粮种匮乏者并加给贷。  

二十三年四月丁未大赦天下。  

二十四年正月甲戌大赦天下文武赐位一等囚系降宥逋负宽减各有差孤老六疾不能自存者人赐五斛。  

二十六年二月车驾陆幸丹徒谒京陵二月丁巳诏曰：朕违北京二十馀载虽云：密迩瞻涂莫从今因四表无尘时和岁稔复获拜奉旧茔展罔极之恩飨宴故老申追远之怀固以义兼於桑梓情加於过沛永言慷慨感慰实深聿宣仁惠覃被率土其大赦天下复丹徒县侨旧今岁租布之半所经县蠲田租之半二千石官长并勤劳王务宜有г锡登城三战及大将战亡之家老病单弱者普加赡恤遣使巡行百姓问所疾苦孤老鳏寡六疾不能自存者人赐五斛二十七年十一月丁未以魏军来侵大赦天下。  

二十八年十一月壬寅曲赦二兖徐豫青冀六州孝武帝以元嘉三十年正月自武陵王举兵向阙诛元凶劭四月己巳即位於新亭大赦天下文武赐爵一等从军者二等赃清议悉皆荡除高年鳏寡孤幼六疾不能自存者人赐五斛逋租宿债勿复收长徒之身优量降宥五月克定京邑元凶劭及诸同逆伏诛甲午曲赦京邑二百里内并蠲今年租税。  

孝建元年正月己亥朔亲祠南郊改元大赦天下七月丙申朔日蚀丙辰大赦天下文武赐爵一级逋租宿债勿复收。  

二年六月甲子以国哀除释大赦天下。  

九月诏曰：国道再屯艰虞毕集朕虽寡德终膺鸿庆惟新之祉实深百王而惠宥之令未殊常渥永言勤虑寤寐载怀在朕受命之前凡以罪徙放悉听还本犯[C260]之门尚有存者子弟可随才署吏。  

三年正月壬子立皇太子妃何氏甲寅大赦天下。  

大明元年正月辛亥朔改元大赦天下赐高年孤疾粟帛各有差。  

二年六月丙申诏曰：往因师旅多有逋亡或连山染逆惧致军宪或辞役惮劳苟免刑罚虽约法从简务思弘宥恩令骤下而逃伏犹多岂习愚为性狃恶难反将在所长吏宣导乖方可普加宽申咸与更始。  

三年七月己巳克广陵斩竟陵王诞辛未大赦天下（臣钦。若等曰：诞为司空南兖州刺史有罪贬爵诞不受命据广陵城反至是诛之）。  

四年正月乙亥躬耕藉田大赦天下尚方系囚及逋租宿债大明元年以前一皆原除力田之民随才叙用孝弟义顺赐爵一级孤老贫疾人十斛藉田职司优加г赉百姓乏粮种随宜贷给十二月辛巳幸廷尉寺凡囚系咸悉原遣丁未幸建康县原放狱囚。  

五年二月癸巳阅武诏曰：顷化弗能孚而民未知禁逭役违调起触刑网凡诸逃亡在昧爽以前悉皆原散已滞囹圄者释还本役近籍新制在所承用殊谬实多可普更符下听以今为始。若先已犯制亦同荡然。  

七月曲赦雍州九月行幸琅邪郡囚系悉原遣。  

六年正月辛卯亲祠南郊是日。又崇祀明堂大赦天下。  

七年二月帝巡南豫南兖二州壬寅诏曰：朕受天庆命十一年於兹矣。凭七庙之灵准上帝之力礼横四海威震八荒方巡三湘而奠衡岳祀九河而简云：岱今恢览功成省风畿表观民六合较长州腾砂飞砾振岳荡海星乌合序摄提协节入献鬯典饣盍兽倾郊敬举王公之觞广纳士民之寿八风循通卿云   丛聚尽天罄瑞率宇竭欢思散太极之泉以福无方之外可大赦天下。  

十一月帝在南豫州丙子赦本州殊死以下巡幸所经详减今岁田租。  

十二月丙午行幸历阳甲寅大赦天下南豫州别署敕系长徒一切原散其兵期考袭讠戌悉停（臣钦。若等曰：考谓考课袭谓袭爵也。）。  

前废帝以大明八年闰五月庚申即位大赦天下。  

永光元年正月乙未朔改元大赦天下。  

景和元年九月亲讨徐州刺史义阳王昶昶奔於魏十月癸亥曲赦徐州而还。  

十一月壬寅立皇后路氏四厢奏乐赦杨南徐二州丁未皇子生少府刘胜之子也。大赦天下淫盗悉皆原除赐为父後者爵一级。  

明帝泰始元年十二月丙寅即皇帝位诏曰：高祖武皇帝德洞四瀛化绵九服太祖文皇帝以大明定基世祖孝武皇帝以下武宁乱日月所照梯山航海风雨所均削衽袭带所以业固盛汉声溢隆周子业凶へ自天忍悖成性（子业即废帝也。）人面兽心见於髫日反道败德著自比年其狎侮五常怠弃三正矫诬上天毒流下国开辟所未有书契所未闻再罹遏密而无一日之哀齐斩在躬方深北里之乐虎兕难押冯河必彰遂诛灭上宰躬[C260]逆之酷虐害国辅究孥戮之刑子鸾同生以昔憾放殄敬猷兄弟以睚眦歼夷徵逼义阳将加屠脍陵辱戚藩贾楚妃主夺立左右窃子置储肆醉于朝宣氵于国事秽东陵行飞走积[C260]罔极日月滋深比遂图犯玄宫志窥题凑将肆枭獍之祸骋商顿之心。又欲鸩毒崇宪虐加诸父事均宫阃声遍国都而枭小竖莫不宠匿朝廷忠诚必也。戮挫收掩之旨虎结辙掠夺之使白刃相望百寮危气首领无有全地万姓摧心妻子不复相保所以鬼哭山鸣星钩血降神器殆於驭索景祚危於缀旒朕假寐凝忧泣血待旦虑太宗之基於焉而冫民武王之业将坠于渊赖七庙之灵藉八代之庆巨滑斯殄鸿将褰皇纲绝而复纽天纬缺而更张猥以寡薄属承乾统上缉三光之重俯顾庶民之艰业业矜矜。若履冰谷思与亿兆同此维新可大赦天下改景和元年为泰始元年赐民爵二级鳏寡孤独不能自存者人五斛逋租宿债勿复收犯乡论清议赃氵盗并悉洗除长徒之身特赐原遣亡官失爵禁锢旧劳一依旧典其昏制谬封并皆刊削。  

二年正月吴郡太守顾琛吴兴太守王昙生义兴太守刘延熙晋陵太守袁标山阳太守程天祚并举兵反二月曲赦吴郡吴兴义兴晋陵四郡晋陵平癸未曲赦浙江东五郡。  

三月癸丑曲赦扬南徐二州囚系凡逋亡一无所问四月丁酉曲赦豫州。  

八月建安王休仁讨江郢荆雍湘等五州平定之晋安王子勋等并赐死同党皆伏诛九月乙酉曲赦江郢荆雍湘五州守宰不得离职癸丑六军戒严大赦天下赐民爵一级。  

十月戊寅立王太子昱为皇太子曲赦扬徐二州。  

十二月乙丑诏曰：近众藩称乱多染[C260]科或诚系本朝事缘逼迫混同证锢良以怅然夫天道尚仁德刑并用雷霆时至云   雨必解朕眷言静念思弘风泽凡应禁削皆从原荡其文武堪能随才铨用。  

三年正月癸卯曲赦豫州南豫二州二月丙申曲赦青冀二州。  

八月癸卯诏曰：法网之用期世而行宽惠之道因时而布况朕尚德戡乱依仁驭俗是宜每就弘简以至治而频罹兵革繇赋未休军民巧伪兴事甚多蹈刑入宪谅非一科至乃假名戎伍窃爵私庭因战散亡惧逃役。且往者沦逼虽经累宥逋窜之党犹为实繁宵言永怀良兼矜疚思所以重播至泽覃被区宇可大赦天下九月庚午曲赦徐兖青冀四州。  

四年正月己未亲祠南郊大赦天下三月妖贼攻广州龙骧将军陈伯绍讨平之五月乙丑曲赦广州。  

五年五月躬耕籍田大赦天下赐力田爵一级。  

六年二月癸丑皇太子纳妃甲寅大赦天下巧注（巧注调巧伪注名军中以免徭役也。）从军不在赦例。  

七年四月辛丑诏减天下死罪一等几敕系悉遣之八月庚寅帝以疾愈大赦天下。  

後废帝以泰豫元年四月己亥即位大赦天下。  

元徽元年正月戊寅朔改元大赦天下壬寅诏曰：夫缓法昭恩裁风茂典蠲宪伏眚训俗彝义朕临驭宸极寅制氓式存宽简思孚矜惠今开元肆有万品惟新凡兹迁斥宜均弘洗自元年以前贻罪徙放者悉听还本。  

二年五月江州刺史桂阳王休范举兵反讨平之丁酉诏京邑二县埋藏所杀并贼战亡者复同京城是日解严犬赦天下文武赐位一等。  

十一月帝加元服大赦天下赐民男子爵一级为父後及三老孝悌力田者爵二级鳏寡孤独笃癃不能自存者人五斛年八十以上加帛一疋大五日赐王公以下各有差。  

四年正月己亥躬耕籍田大赦天下赐力田爵一级贷贫民粮种七月南徐州刺史建平王景素据京师反乙未克京城斩景素其日解严丙申大赦天下封赏各有差原放京邑县元年以前逋调。  

五年六月甲戌诛司徒左长史沈勃等大赦天下（臣钦。若等曰：勃多宝货帝往劫而诛之事具闰位部暴虐门）。  

顺帝明元年七月壬辰即位改元大赦天下赐文武位二等十二月荆州刺史沈攸之等举兵反司徒袁粲据石头尚书令刘秉赴之甲戌大赦天下。  

二年二月沈攸之平曲赦荆州十一月壬寅立皇后谢氏减死罪一等五岁刑以下悉原。  

南齐太祖建元元年四月甲午受禅南郊礼毕大驾还宫临太极前殿诏曰：五德更绍帝迹所以代昌三正迭隆王度所以改耀世有质文时或因革其资元膺历经道振民固以异术同揆殊流共贯者矣。朕以寡昧属值艰季推肆勤之诚藉乐治之数贤能悉心士民致力用获拯溺龛乱一匡天下业未参古功殆侔昔宋氏以陵夷有徵历数攸及思弘乐推永鉴崇替爰集天禄于朕躬惟志菲薄辞弗获命遂钦从天下式昭景命受正于文祖升鬯于上帝猥以寡德光宅四海纂革代之踪王公之上。若涉渊水罔知所济宝祚初启洪庆惟新思俾利泽宣被亿兆可大赦天下改宋明三年为建元元年赐民爵二级文武位二等鳏寡孤独不能自存者人五斛逋租宿债勿复收有犯乡论清议赃盗氵一皆荡涤洗除先注与之更新长徒敕系之囚特皆原遣亡官失爵禁锢旧劳一依旧典。又诏曰：宸运肇创宝命惟新宜弘庆宥广敷蠲贷劫贼馀口没在台府者悉原放诸负[C260]流徙并听还本乡。  

六月甲申立皇太子见刑入重者降一等并申前赦恩百日七月诏曰：交趾兆景独隔书朔斯乃前运方季负海不朝因迷遂往归款莫繇曲赦交州部内李叔献一人即抚南土文武详才选用并遣大使宣扬朝恩以试守武平大守行交州府事李叔献为交州刺史。  

二年正月戊戌朔大赦天下六月癸未诏昔岁水旱曲赦丹阳二吴义兴四郡遭水尤剧之县元年以前三调未克虚历已毕官长局吏应供偿备外详所除宥。  

三年六月壬子大赦时豫章王嶷发江陵有疾至京师未瘳帝忧虑为之大赦。  

四年二月帝不豫庚辰诏原京师囚系有差。  

世祖武帝以建元四年三月壬戌即位大赦。  

六月甲申立皇太子长懋诏申癸酉赦恩百日。  

永明元年正月辛亥祠南郊大赦改元三月丙申诏曰：朕自丁荼毒奄更周忌瞻言负荷。若坠渊壑而远图尚蔽政刑未洽星纬失序阴阳愆度思播光泽兼酬天眚可申辛亥赦恩五十日以期讫为始京师囚系悉皆原宥三署徒优量降遣都邑鳏寡尤贫详加赈┰戊寅诏四方见囚罪无轻重及劫贼馀口长徒敕系悉皆原赦六月丙寅诏凡坐事应复治者在建元四年三月以前皆原。  

二年八月丙午诏申京师狱及三署见徒量所降宥三年正月辛卯祠南郊大赦都邑三百里内罪应入重者降一等馀依敕制劾系之身降遣有差赈┰二县贫民。  

四年闰正月辛亥躬耕籍田诏曰：思俾休和覃兹黔皂见刑罪殊死以下悉原宥。  

五年四月殷祀太庙诏系囚见徒四岁刑以下悉原遣五年减为三岁京邑罪身应入量降一等。  

六年正月壬午诏二百里内狱同集京师克日听览自此以外委州郡讯察三署徒隶详所原释。  

七年正月辛亥祠南郊大赦京邑贫民普加恩赐。  

八年七月癸卯诏曰：阴阳舛和纬象愆度储宫婴患淹历旬晷思仰祗天戒俯纾民瘼可大赦天下。  

九年正月辛丑祠南郊诏京师见系囚详量原遣。  

十一年正月癸丑诏京师见系囚详所原遣。  

郁林王隆昌元年正月丁未改元大赦。  

海陵王延兴元年七月丁酉即帝位诏曰：太祖高皇帝英谟光大受命作齐世祖武皇帝宏略冠世继晖下武世宗文皇帝清明懿铄四海宅心并德漏下泉功昭上象声教所覃无思不洽洪基式固景祚方融而天步多阻运锺否剥嗣君昏忍暴戾滋多侮弃天经悖灭人纪朝野重足遐迩侧视民怨神恫宗祧如缀赖忠谟肃举霄汉廓清俾三后之业绝而更纽七百之庆危而复安猥以冲人入纂乾绪载怀驭朽。若坠诸渊思与黎元共绥戬福大赦改元文武赐位一等。  

明帝建武元年十月癸亥即帝位诏曰：皇齐受终建极握镜临宸神武重辉钦明懿铄七百攸长盘石斯固而王度中愆天阶荐阻嗣命多违藩[C260]孔棘宏图景历将坠诸渊宣德皇后远鉴崇替宪章旧典畴咨台揆允定灵策用集宝命命予一人猥以虚薄缵承大业仰系鸿丕顾临亿兆永怀先构。若履春冰寅忧夕惕罔识攸济思与万国播此惟新大赦天下改元宿卫者普转一阶其馀文武赐位二等逋租宿债换负官物在建武元年以前悉皆除放劫贼馀口在台府者可悉原放负[C260]流徙并还本乡。  

二年正月辛未诏京师系囚殊死可降为五岁刑三署见徒五岁以下悉原放十月纳皇太子妃褚氏大赦。  

四年正月庚午大赦。  

永泰元年正月癸未朔大赦逋租宿债在四年之前皆悉原除四月甲寅改元赦三署囚系原除各有差文武赐位二等。  

东昏侯永元元年正月改元大赦四月乙巳立皇太子大赦赐民为父後爵一级八月丙辰振州刺史始安王遥光据东府反曲诏京邑九月壬戌以频诛大臣大赦天下（臣钦。若等曰：大臣谓仆射江侍中江祀也。）。  

二年四月平西将军崔慧景於广陵举兵袭京师江夏王宝玄以京城纳之豫州刺史萧懿斩慧景诏曲赦京邑南徐兖二州。  

三年正月辛亥祀南郊大赦天下三月戊子曲赦江州安城庐陵二郡七月癸巳曲赦荆雍二州。  

和帝初封南康王为荆州刺史永元二年十一月南雍为萧[A13C]胄起兵庐陵州刺史萧衍奉王举义於江陵乃下教曰：吾躬率晋阳翦此凶孽戎事方勤宜覃惠泽所领系囚见徒罪无轻重殊死以下皆原遣先有位署即复本职将吏转一级从征身有家口停镇给廪食诸杂役见在诸军带甲之身克定之後悉免为民其功效赏报别有科条。  

三年正月乙巳王受宣德太后命为宣王相国大赦唯梅儿茹法珍等不在赦例。  

中兴元年三月即帝位于江陵改元大赦。  

## ●卷二百八  

○闰位部　恩宥二  

梁高祖初平东为大司马录尚书事入屯阅武堂下诏曰：皇家不造遘此昏凶祸延动植虐被人鬼社庙之危蠢焉如缀吾身籍皇宗曲荷先顾受任边疆推毂万里眷言瞻乌痛心在目故率其尊主之情厉其凶生之志虽宝历重升明命有诏而独夫鬼纵方煽京邑投袂援戈克弭多难虐政横流为日既久同恶相济谅非一族仰禀朝命任在专征思播皇泽被之率土凡厥负[C260]咸与惟新可大赦天下唯王亘之等四十一人不在赦例。又令曰：夫树以司牧非役物以养生视民如伤岂肆上以纵虐废主弃常自绝宗庙穷凶极悖书契未有征赋不一苛酷滋章缇绣土木菽粟犬马徵发闾左以充缮筑流离寒暑继以疫疠转死沟渠曾莫收恤朽肉枯骸乌鸢厌食加以天灾人火屡焚宫掖官府台寺尺椽无遗悲甚黍离痛兼麦秀遂使亿兆离心疆徼浸弱斯民何辜离此涂炭今明昏鼙运大道公行思治之氓来苏兹日猥以寡薄属当大宠虽运距中兴难同草昧思阐皇休与之更始凡昏制谬赋氵刑滥役外可详简前源悉皆除荡其主守散失诸所损耗精立科条咸从原例及为梁王。又下令曰：孤以虚昧任执国钧虽宿夜勤止念在兴治而育德振民邈然尚远圣朝永言旧式隆此眷命侯伯盛典方轨前烈嘉锡隆被礼数昭崇徒守愿节终隔体谅群后百司重兹敦奖勉斯厚颜当此休祚望昆彭以长想钦桓文而叹息思弘政涂莫知津济邦甸初启藩宇惟新恩覃嘉庆被之下国国内殊死以下今月十五日昧爽以前一皆原放鳏寡孤独不能自存者赐五斛府州所统亦同蠲荡。  

天监元年四月丙寅即皇帝位于南郊礼毕备法驾即建康宫临太极前殿诏曰：五精递袭皇王所以受命四海乐推殷周所以改物虽禅代相舛遘会异时而微明迭用其流远矣。莫不振民育德光被黎元朕以寡ウ命不先後宁济之功属当期运乘此时来因心万物遂振厥弛维天造区夏永言前踪义均惭德齐氏以代终有徵历数云：改钦。若前载集大命于朕躬顾惟菲德辞不获命寅畏上灵用膺景业执柴之礼当与能之祚继迹百王君临四海。若涉大川罔知攸济洪基初兆万品权舆思俾庆泽覃被率土可大赦天下改齐中兴二年为天监元年赐民爵二级文武位二等鳏寡孤独不能自存者人五斛逋布口钱宿债勿复收其有犯乡论清议赃氵盗一皆荡涤洗除前注与之更始。又诏曰：大运肇升加庆惟始劫贼馀口没在台府者悉可蠲放诸流徙之家并听还本乡。  

二年五月乙丑益州刺史邓元起克成都曲赦益州三年六月癸未大赦天下。  

四年正月辛亥亲祠南郊赦天下二月壬辰交州刺史李凯据州反长史李昔讨平之曲赦交州。  

五年十一月乙丑以师出淹时大赦天下。  

六年八月戊子赦天下。  

七年四月乙夕阝皇太子纳妃赦大辟以下颁赐朝臣及近侍各有差八月丁巳赦大辟以下未结正者。  

八年正月辛巳亲祠南郊赦天下内外文武各赐劳一年。  

十年正月辛丑亲祠南郊大赦天下居局治事赐劳二年。  

十一年三月丁巳曲赦扬州徐州。  

十二年正月辛夕卩亲祠南郊赦大辟以下。  

十三年二月丁亥亲井籍田赦天下孝弟力田赐爵一级。  

十四年正月乙巳朔皇太子冠赦天下赐为父後者爵一级。  

十五年九月壬辰赦天下十一月丁夕卩交州刺史李昔斩交州反者阮宗孝传首京师曲赦交州。  

十七年二月甲辰大赦天下。  

十八年四月丁巳大赦天下。  

普通元年正月乙亥朔改元大赦天下赐文武劳位孝弟力田爵一级尤贫之家勿收常调鳏寡孤独并加赈┰。  

二年正月辛巳亲祠南郊戊子大赦天下。  

三年三月壬辰朔日有食之既癸巳赦天下四方民所疾苦咸即以闻。  

四年正月辛夕卩亲祠南郊大赦天下应诸穷病咸加赈┰。  

六年正月辛亥亲祠南郊大赦天下三月丙午岁星。  

见南斗赐亲附民长复除诖误罪失一无所问七月壬戌大赦天下。  

七年正月辛丑朔赦殊死以下十一月庚辰大赦天下。  

大通元年正月辛未亲祠南郊诏曰：钦奉时事处荐苍璧思承天德惠此下民几因事去土流移他境者并听复宅业蠲役五年尤贫之家勿收三调孝弟力田赐爵一级三月己未幸同泰寺甲戌还宫赦天下改元。  

中大通元年正月辛酉亲祠南郊大赦天下孝弟力田赐爵二级六月壬午大赦天下九月癸巳幸大同寺设四部无遮大会十月己酉还宫大赦改元。  

三年正月辛巳亲祠南郊大赦天下孝弟力田赐爵一级七月乙亥立晋安王纲为皇太子大赦天下赐为父後者及出处忠孝文武清勤并赐爵一级。  

五年正月辛夕卩亲祠南郊赦天下孝弟力田赐爵一级。  

六年二月癸亥亲耕籍田大赦天下孝弟力田赐爵一级。  

大同元年正月戊申朔改元大赦。  

三年正月辛丑亲祠南郊大赦天下孝弟力田赐爵一级八月辛夕卩幸阿育王寺赦天下。  

四年七月癸亥诏以东冶徒李裔之家降如来形舍利大赦八月甲辰诏南兖北徐西徐东徐青冀南北青武仁潼睢等十三州既经饥馑曲赦逋租宿债勿收今年二调。  

六年正月庚戌朔曲赦司豫徐兖四州八月戊午赦天下十一月己夕卩曲赦京邑。  

七年正月辛巳亲祠南郊赦天下其有流移及失桑梓者各还田宅蠲课五年十一月丁丑诏曰：民之多幸国之不幸恩泽屡加弥长奸盗朕亦知此之为病矣。如不优赦非仁人之心几厥愆雠逋负起今。  

七年十一月九日昧爽以前在民间无问多少言上尚书督所未入者皆赦除之。  

十年九月己丑诏曰：今兹远近雨泽调其获已及冀必万箱宜使百姓因斯安乐凡天下罪无轻重已发觉未发觉讨捕未禽者皆赦宥之侵割耗散官物无问多少亦悉原除田者荒废水旱不作无当时交例应追税者并作田不登公格者并停各备台州以文最逋殿罪悉从原。  

中大同元年三月乙巳大赦天下凡主守割盗放散官物及以军粮器甲凡是赦所不原者起大同十一年正月以前皆悉从恩十一年正月以後悉原加责其或为事逃叛流移因饥亡乡失土可听复业蠲课五年停其徭役其被拘之身各还本部旧业。若在皆悉还之四月丙戌於同泰寺讲解设会大赦改元孝弟力田为父後者赐爵一级。  

太清元年正月辛酉亲祠南郊诏曰：天行弥纶覆寿之功溥乾道变化资始之德成朕沐浴斋宫处恭上帝承燎高太一大礼克遂感庆兼怀思与亿兆同其福惠可大赦天下尤穷者无出即年租调清议禁锢并皆宥释所讨逋叛巧籍隐年ウ丁匿口开恩百日各令自首不问往罪流移他乡听复宅业蠲课五年孝弟力田赐爵一级居局治事赏劳二年三月庚子幸同泰寺设无遮大会四月丁亥还宫大赦天下改元孝弟力田为父後者赐爵一级。  

二年五月辛亥曲赦交爱德三州八月甲辰邵陵王纶督众军讨侯景曲赦南豫州。  

简文帝大宝元年正月辛亥朔诏曰：盖天下者至公之神器在昔三五不获已而临莅之故帝王之功圣人之馀事轩冕之华傥来之一物太祖文皇帝含光大之量启西伯之基高祖武皇帝道洽二仪知周万物属齐季荐瘥彝伦剥丧同气离不测之祸元首怀无厌之欲乃启乐推之运因亿兆之心拯彼摧角雪兹雠耻大慈之业普薰汾阳之诏屡下于兹四纪无得而称朕以寡昧哀茕孔棘生灵已尽志不图全□勉视阴企承鸿绪王道未直天步犹艰式凭宰辅以弘庶政履端建号仰维旧章可大赦天下改太清四年为大宝元年。  

孝元帝初为湘东王大宝三年在江陵犹称太清六年五月令曰：君子赦过著在《周礼》圣人解网闻之汤令自犭严狁孔炽长蛇荐食赤县阽危黔黎涂炭终宵不寐志在雪耻元恶稽诛本属侯景王伟是其心膂周石珍弃背恩义今并烹诸鼎镬肆之市朝但此寇扰为岁已积衣冠旧贵被逼偷生猛士勋豪和光苟免凡诸恶侣谅非一族今特阐以王泽削其刑书自太清六年五月二十日昧爽以前咸使维新。  

承圣元年十一月丙午即皇帝位於江陵诏曰：夫树之以君司牧黔首帝尧之心岂贵黄屋诚弗获已而临莅之朕皇祖太祖文皇帝积德岐梁化行江汉道映在田具瞻斯属皇考高祖武皇帝明并日月功格区宇应天从人惟睿作圣太宗简文皇帝地侔启诵方符文景羯寇凭凌时难孔棘朕大拯横流克复宗社群公卿士百辟庶僚咸以皇灵卷命归运斯及天命不可以久淹宸极不可以久旷粤。若前载宪章令范畏天之威纂隆宝历用集神器于予一人昔虞夏商周年无嘉号汉魏晋宋因循已久朕虽云：拨乱自非创业思得上系宗祧下惠亿兆可改太清六年为承圣元年逋租宿债并许弘贷孝子从孙可悉赐爵（臣钦。若等曰：梁武帝父名顺之。故曰：从孙）长徒锁士特加原宥禁锢夺劳一皆旷荡。  

敬帝绍泰元年九月丙午即帝位十月己巳诏曰：王室不造婴罹祸[C260]西都失守朝廷沦覆先帝梓宫播越非所王基倾弛率土罔戴朕以荒幼仍属艰难泣血枕戈志复雠逆大耻未雪夙宵鲠愤群公卿尹勉以大义越登寡ウ嗣奉洪业顾惟夙心念不至此庶仰凭先灵傍资将相克清元恶谢冤陵寝令坠命载新宗礻方更祀庆流亿兆岂予一人可改承圣四年为绍泰元年大赦天下内外文武赐位一等。  

太平元年正月戊寅以南豫州刺史任约谯秦二州刺史徐嗣徽举兵反讨平之大赦天下其与任约徐嗣徽叶契同谋一无所问癸未震州刺史社龛降诏赐死曲赦吴兴郡二月丙辰以东扬州刺史张彪叛斩首传京师曲赦东扬州六月乙夕卩司空陈霸先大破齐军大赦天下军士身殒战场悉遣钦祭其无家属即为瘗埋。  

二年四月癸酉以广州刺史萧勃反平之曲赦江广衡三州并督内为贼所拘逼者并皆不问。  

陈高祖永定元年十月受梁禅即皇帝位於南郊柴燔礼毕还宫临太极前殿诏曰：五德更运帝王所以御天三正相因夏殷所以宰世虽色分も翰时异文质揖让征伐迄用参差而育德振民义归一揆朕以寡昧时属艰危国步屡屯天维三绝肆勤先后拯厥横流藉将帅之功兼猛士之力一正天下造黔黎梁氏以天禄永终历数攸在遵与能之典集大命於菲德辞不获亮式从天卷俯协民心受终文祖升上帝继统百王君临万宇。若涉渊水罔知攸济宝业初建皇祚维新恩俾泽覃被亿兆可大赦天下改梁太平二年为永定元年赐民爵一级文武二等鳏寡孤独不能自存者人五斛逋租宿债皆勿复收其有犯乡里清议赃污氵盗者皆洗除先注与之更始长徒敕系特皆原之亡官失爵禁锢夺劳一依旧典。  

二年正月辛丑亲祠南郊诏曰：朕受命君临初移星孟陬嘉月备礼泰坛景候韶华人允庆思令亿兆咸与维新。且往代ビ氛於今犹梗军机未息征赋咸繁事不获已久知下弊言念黔黎无忘寝食夫罪无轻重已发觉未发觉在今昧爽以前皆赦除之西寇自王琳以下并许还送一无所问也。（臣钦。若等曰：琳本梁之臣陈高祖既立敬帝琳奉永嘉王庄纂梁祚於湘中庄以琳为丞相录尚书事故云：西寇）近所募义军本拟西寇并宜解遣留家附业免订军资未送者并停元年军粮逋馀者原其半州郡县军戍并不得辄遣使民间务存优养。若有侵扰严为法制。  

世祖文帝以永定三年六月丙午即位於太极前殿诏曰：上天降祸奄集邦家大行皇帝背离万国率土拥心。若丧考妣龙图宝历眇属朕躬运钟扰攘事功机务南面须主西让礼轻今便式膺景命光宅四海可大赦天下罪无轻重悉皆荡涤逋租宿债吏民负可勿复收文武内外量加爵叙孝弟力田为父後者赐爵一级庶畏在心公卿毕力胜残去杀无待百年兴言号哽深增恸绝。  

天嘉元年正月癸丑诏曰：朕以寡昧嗣纂洪业哀在疚治道弗昭仰惟前德幽显遐畅恭巳不言，庶几无改虽宏图懋轨日月方弘而清庙廓然圣灵浸远敢寻永往瞻言罔极今四象运周三元造献华夷胥洎玉帛骏奔思覃遗泽播之亿兆其大赦天下改永定四年为天嘉元年鳏寡孤独不能自存者赐人五斛孝弟力田殊行异等加爵一级三月戊戌诏曰：夫五运递来三灵眷命皇王因之改创殷周所以乐推朕统历承基丕隆鼎运期理攸属数祚斯在岂侥亻幸所至宁卜祝可求故神器之重必在符命是以逐鹿贻讥断蛇定业乱臣贼子异世同尤王琳识暗挈瓶智惭卫足干纪乱常自贻颠沛而缙绅君子多被系维虽泾渭合流兰鲍同肆求之厥理或有胁从今九既设八斯掩天网恢恢吞舟是漏至如伏波游说永作汉藩延寿脱归终於魏守器改秦虞材通晋楚行藏用舍亦，岂有常宜加宽仁以彰奋作其衣冠士族预在凶党悉皆原宥将帅战兵亦同肆眚并随才铨引庶收力用六月辛丑以国哀周忌临於太极前殿百僚陪哭赦京师殊死以下。  

二年正月庚戌大赦天下三月庚寅以湘州城主殷亮降曲赦湘州诸郡。  

三年闰三月甲申大赦天下四月癸夕卩曲赦东阳郡四年九月癸亥曲赦京师十二月丙申大赦天下。  

五年七月丁丑诏曰：朕以寡昧属当负重星亟改冕旒弗旷不能仰叶衡用调玉烛傍慰苍生以安黔首兵无宁岁民乏有年移风之道未弘习俗之患犹在致令民多触网吏繁笔削狱犴滋彰虽繇物犯囹圄淹滞亦或有冤念俾纳隍载劳负戾加以肤腠不摄卫有亏比获微痊思覃宽可曲赦京师十二月甲子曲赦建安晋安二郡。  

六年十二月癸亥诏曰：朕自居民牧之重在王公之上顾其寡昧郁于治道加以屡亏听览事多壅积冤滞靡申幽枉弗鉴念兹罪隶有甚纳隍而泽未流愆阳累月今岁序云：暮元正向肇欲使幽圄之内同被时和曲赦京师。  

天康元年二月丙子诏曰：朕以寡德纂承洪绪日昃劬劳思弘景业而政道多昧黎庶未康兼患淹时亢阳累月百姓何咎是繇朕躬念兹在兹痛如疾首可大赦天下改天嘉七年为天康元年。  

废帝以天康元年四月癸酉即位於太极前殿诏曰：上天降祸大行皇帝奄弃万国扳号靡及五内崩殒朕以寡德嗣膺宝命茕茕在疚惧甚缀旒方赖宰辅救其不逮可大赦天下诏内外文武各复其职远方悉停奔赴。  

光大元年正月乙亥诏曰：昔昊天成命降集宝图二君重光九区咸闵余冲王道未昭荷兹神器如涉灵海庶亲贤并建牧伯惟良天下雍熙缅同刑措今三元改<厂替>历万国充庭清庙无追具僚斯在言瞻宁位触感摧心思播遗恩俾覃黎献可大赦天下改天康二年为光大元年孝弟力田赐爵一级十月辛巳赦湘巴二郡为华皎所诖误者（臣钦。若等曰：皎为相州刺史送子玄飨质於後梁请兵伐陈为陈所败乃奔于梁）。  

宣帝太建元年正月甲午即位诏曰：夫圣人受命王者中兴并繇懿德方作元后高祖武皇帝揖拜尧图经纶禹迹配天之业光辰象而利贞格地之功侔川岳而长远世祖文皇帝体上圣之姿当下武之运筑宫示俭所务唯德定鼎初基厥谋斯在朕以寡薄才非圣贤夙荷前规方傅景祚虽复亲承训诲志守藩维咏季子之高风思阳城之远自元储绍国正位君临无导非取伫闻刑措岂图王室不造频构乱阶天步艰难将倾宝历仰惟嘉命爰集朕躬我心贞确空誓苍昊而群辟启请相讠宣渭桥文母尊严悬心长乐对扬玺绂非止殷汤之三辞履涉春冰何但代王之五让今便肃奉天策钦承介圭。若据沧溟愈增竞业思所以云   行雨施品物咸亨当与黔黎普同斯庆可改光大三年为太建元年大赦天下在位文武赐位一阶孝弟力田及为父後者赐爵一级异等殊才并加策序鳏寡孤独不能自存者仍赐五斛。  

三年三月丙午以新除左卫将军欧阳纥据广州反仪同章昭达讨平之曲赦广卫二州丁未大赦天下三年三月丁丑大赦天下自天康元年讫太建元年逋馀军粮禄秩有调未入者悉原之。又诏犯逆子弟及属逃亡异境者悉听归有絷系者谅可散释其有居宅并追还。  

四年九月庚子朔日有食之辛亥大赦天下。  

六年正月壬戌朔诏曰：王者以四海为家万姓为子一物乖方夕忄犹厉六合未混旰食弥忧朕嗣纂鸿基思弘经略上符景宿下叶人谋命将兴师大拯沦溺灰未周凯捷相继拓地数千连城将百蠢彼馀黎毒兹异境江淮年少犹有剽掠乡闾无赖レ出阴私将帅军人罔顾刑典今使苛法蠲除仁声载路。且肇元告庆边服来荒始睹皇风宜覃曲泽可赦江右淮北南司定霍光建朔合豫北徐仁北兖青冀南谯南兖十三州郢洲之齐安西阳江洲之齐昌新蔡高唐南豫州之历阳临江郡士民罪无轻重悉皆原宥将帅职司军人犯法自依当科。  

十年三月乙酉大赦天下。  

十一年十一月辛夕卩诏曰：画寇弗犯革此浇风孥戮是蹈化于薄俗朕肃膺宝命迄将一纪思经邦济治忧国爱民日昃劬劳夜分辍寝而还淳返朴其道靡阶雍熙盛美莫云：能致遂乃鞫讯之牒盈于听览舂钛之人烦于牢犴周成刑措汉文断狱杼轴空劳邈然既远加以蕞尔鬼徒轶我彭汴淮汝氓庶企踵王略治兵誓旅义存拯救飞刍免粟征赋颇烦暑雨祁寒宁忘咨怨兼宿度乖舛次舍违方。若日之诫责归元首愧心斯积驭朽非惧即建子令月微阳初动应此嘉辰宜播嘉泽可大赦天下。  

後主以太建十四年正月丁巳即帝位于太极前殿诏曰：上天降祸大行皇帝奄弃万国攀号擗踊无所逮已朕以哀茕调膺宝历。若涉巨川知攸济方赖群公用礻卑寡薄思播遗德覃被亿兆凡厥遐迩咸与维新可大赦天下在位文武及孝弟力田为父後者并赐爵一级孤老鳏寡不能自存者赐人五斛帛二疋七月辛未大赦天下。  

九月丙午设无遮大会於太极殿舍身及乘舆御服大赦天下。  

至德元年正月壬寅诏曰：朕以寡薄嗣守鸿基哀切虑疹恙缠织训俗少方临下靡惧甚践冰忄栗同驭朽而四气易流三九遄至绂缨引陛玉帛充庭具物匪新节序疑旧缅思前德永慕昔辰对轩闼而哽心顾筵而咽气思所以仰遵遗构俯励薄躬陶铸九流休息百姓用弘宽简取叶阳和可大赦天下改大建十五年为至德元年。  

二年正月癸巳大赦天下十一月丙寅大赦天下。  

三年十一月辛巳幸长干寺大赦天下。  

四年十一月己夕卩诏曰：惟刑止暴惟德成物三才是资百王不改而世无抵角时鲜犯鳞渭桥惊马弗闻廷争桃林逸牛未见其旨虽剽悍轻侮理从钳钛蠢愚挂点宜肆含弘政乏良哉！明惭则哲求诸解网安可得乎！是用属寤寐以轸怀负黼而於邑复兹合璧轮缺连珠运舛黄锺献吕和气始萌玄英告中履长在御因时宥过抑乃斯得可大赦天下。  

祯明元年正月戊寅诏曰：柏皇大庭鼓淳和于曩日姬王嬴后被浇风於末载刑书已铸善化匪融礼义既生奸宄斯作何其淳朴不反浮华竞扇者与朕居中御物纳隍在卷频恢天网屡绝三边元元黔庶终罹五辟盖乃康哉！寡薄抑亦法令滋彰是用当宁弗怡矜此向隅之意今三元具序万国朝晨灵芝献於始阳膏露凝於聿岁从春施令仰乾布德思与九有惟新七政可大赦天下改至德五年为祯明元年九月甲午以江陵萧琛所置安平王萧严降大赦天下梁末帝祯明六年四月己亥诏曰：应天下见禁罪人犯大辟合抵极刑者宜示好生特令减死除准格律常赦不原外徒流以下递减一等左降官未经量移者与量移已量移者更与复资。  

## ●卷二百九  

○闰位部　钦恤  

明慎之文见之於羲易钦恤之戒著之於虞书故君子之所以尽心者盖刑之谓矣。昔刘氏闰位宅彼江介惟梁暨陈维守其国乃有励精政治轸念黎庶下。  

宽大之诏开疏阔之网革去苛法逮用中典虽未臻夫至化亦可见其休德者焉。  

宋高祖永初二年六月壬寅诏曰：杖罚虽有旧科然职务殷碎推坐相寻。若皆有其实则体所不堪文行而已。又非设罚之意可筹量粗为中否之格。  

十月丁酉诏曰：兵刑峻重务在得宜役身死叛辄考傍亲流迁弥广未见其极遂令冠带之伦沦非所宜革以弘泰去其密科自今犯罪充军合举户从役者便付营押领其科户绝及讠止一身者一不得复侵滥服亲以相连染。  

少帝即位初诏曰：平理狱讼政道所先朕哀荒在疚未堪亲览司空尚书令可率众官月二决狱。  

孝武帝大明三年八月甲子诏曰：昔臣道方凝刑罚斯厝汉德初明犴圄用简良繇上一其道下淳其性今民浇俗薄诚浅伪深重以寡德弗能心化故知方者趣辟繁向因巡览见二尚方徒隶缨金屦较既有矜复加以国庆民和独隔凯泽益以惭焉可详所原宥。  

九月己巳诏曰：夫五辟三刺自古所难巧法深文在季弥甚故氵公情察讼鲁师致捷市狱勿扰汉史飞声廷尉远迩疑谳平决攸归而一蹈幽圄动逾时岁民婴其困吏容其私自今囚至辞具并即以闻朕当悉详断庶无狱。若繁文滞劾证逮遐广必须亲察以尽情状自後依旧听讼。  

五年十一月诏曰：王畿内奉京师外表众夏民殷务广宜思简惠可遣尚书就加详简并与县宰平治庶狱其有凝滞具以状闻。  

南齐武帝永明二年四月诏扬南兖二州统内诸狱荆豫江三州府见囚江州浔阳新蔡两郡系狱并部送还台须俟克日断枉直缘江远郡及诸州委刺史详察讯鞫。  

明帝建武二年四月己亥朔诏三百里内狱讼同集京师克日听览此外委州讯察三署徒隶原遣有差梁高祖天监二年正月甲寅朔诏曰：三讯五听著自圣典哀矜折狱义重前诰盖所以明慎用刑深戒疑枉成功致治罔不繇兹自昔藩部尝躬讯录求理得情洪细必尽末运弛网斯政。又阙牢犴沉壅申析靡从朕属当期运君临亿兆虽复斋居宣室留心听断而九牧遐荒无因临览深惧怀冤就鞠匪唯一方可申敕诸司月一临讯博询择善务在确实。  

五年四月甲寅诏曰：朕昧旦斋居惟刑之恤三辟五听寝兴载怀故陈肺石於都街增官司於诏狱殷勤亲览小大以情而明慎未洽囹圄尚壅永言纳隍在予兴愧凡犴狱之所可遣法官近侍递录囚徒如有枉滞以时奏闻。  

十六年正月诏班下四方诸州郡县时理狱讼勿使冤滞并。若亲览。  

陈文帝天嘉元年十二月诏曰：古者春夏二气不决重罪盖以阳和布泽天秩是弘宽网省刑义符含育前王所以则天象地悬法垂训者也。朕属当浇季思求民瘼哀矜恻隐念甚纳隍欲遵旧轨用长风化自今孟春讫于夏首罪人伏辟事已疑者宜。且申停後主祯明二年十一月丁夕卩诏曰：夫议狱缓刑皇王之所垂范胜残去杀仁人之所同心自画冠既息刻吏斯起法令滋彰手足无措朕君临区宇属当浇末轻重之典在政未康小大之情兴言多鬼眷兹狴犴有轸哀矜可克日於大政殿讯狱。  

○闰位部　念功非贤罔治实著於昌言惟帝念功式敷於光宅君臣之际今古共然自皇阶未夷世道多梗合离之期有数雄俊之才遂兴虽几纬之符未参於命历然经纶之业咸阐於茂勋观其感召风云   招延心膂爪牙之用苟有补於当时带砺之盟乃仰同於前典至於顾待终始感慨存亡必旧人而是图虽小忿而无废岂唯忠谅之节类王臣而匪躬抑亦沮劝之方俾懦夫而增气。  

蜀向朗字巨达领丞相诸葛亮长史後免官归成都数年为光禄勋亮卒後徙左将军後主追论旧功封显明亭侯位特进。  

吴周瑜字公瑾兄子峻亦以瑜元功为偏将军领吏士千人峻卒全琮表峻子护为将大帝曰：昔走曹操拓有荆州皆是公瑾常不忘之初闻峻亡仍欲用护闻护性行危险用之为作祸故便止之孤念公瑾，岂有已乎！。  

周裔瑜之子封都乡侯後以罪徙庐陵郡赤乌二年诸葛瑾步骘连名上疏曰：故将军周瑜子裔昔蒙粉饣希受封为将不能养之以福思立功效以至纵情欲招速罪辟臣窃以瑜昔见宠任入作心膂出为瓜牙御命出征身当矢石尽节用命视死如归故能摧曹操於乌林走曹仁於郢都扬国威德华夏是震蠢尔蛮荆莫不宾服虽周之方叔汉之信布诚无以尚也。夫折冲难之臣自古帝王莫不贵重故汉高帝封爵之誓曰：使黄河如带太山如砺国以永存爰及苗裔申以丹书重以盟诅藏于宗庙传於无穷欲使功臣之後世世相踵非徒子孙乃关苗裔报德明功勤勤恳恳如此之念欲劝戒後人用命之臣死而无悔也。况於瑜身没而未裔而其子降为匹夫益可悼伤窃惟陛下钦明稽古隆於兴继为裔归诉乞モ馀罪还兵复爵使失旦之鸡复得一鸣抱罪之臣展其後效大帝答曰：腹心旧勋与孤协事公瑾有之诚所不忘昔裔年少初无功劳横受精兵爵以侯将盖念公瑾以及於裔也。而裔恃此酗淫自恣前後告谕曾无悛改孤於公瑾义犹二君乐裔成就，岂有已哉！迫裔非恶未宜便还。且欲苦之使自知之今二君勤勤援引汉高河山之誓孤用恧然虽德非其俦犹欲，庶几事亦如尔故未顺旨以公瑾之子而二君在中间苟使得改亦何患乎！瑾骘表比上朱然及全琮亦俱陈乞大帝乃许之。  

潘璋为右将军性奢泰数不奉法监司举奏大帝惜其功而辄原不问嘉禾三年卒子平以无行徙会稽璋妻居建业赐田宅复客五十家。  

顾谭代祖父雍平尚书事後有司奏谭诬罔大不敬罪应大辟大帝以雍故不致法皆徙之。  

宋檀韶初以佐命功为江州刺史嗜酒贪横所莅无绩高祖嘉其合门从义弟道济。又有大功既免官故特见宠授加邑至千五百户。  

傅亮少帝景平二年率行台至江陵奉迎文帝後帝将诛亮至广莫门帝遣中书舍人以诏书示亮并谓曰：以公江陵之诚当使诸子无恙。  

谢灵运为临川内史在郡游放司徒遣使随州录事。  

郑望生收之灵运执望生兴兵叛逸廷尉论正斩刑文帝爱其才欲免官而已彭城王义康坚执谓不宜恕乃诏曰：灵运罪[C260]累仍诚合尽法但谢玄勋参微管宜宥及後嗣可降死一等徙付广州。  

张茂度为益州刺史时文帝讨荆州刺史谢晦诏益州遣军袭江陵晦已平而军始至白帝茂度与晦素善议者疑其出军迟留时茂度弟劭为湘州刺史起兵应大驾帝以邵诚节故不加罪被代还京师累迁太常以脚疾出为义兴太守从容谓曰：勿以西蜀介怀对曰：臣不遭陛下之明墓木拱矣。  

刘康祖袭父处之封转员外散骑常侍以浮荡蒲酒为事前後屡被劾文帝以勋臣子每原贷之。  

王华为护军侍中卒年四十三追赠散骑常侍卫将军元嘉九年文帝思诛徐羡之功追封新建县侯食邑千户谥曰：宜侯。  

王昙首为侍中元嘉七年卒九年文帝以豫诛徐羡之等谋追封豫宁县侯邑千户谥曰：文侯。  

南齐王敬则为南兖州刺史进号安北将军魏人侵淮泗敬则恐委镇还都百姓皆惊散奔走太祖以其功臣不问以为都官尚书抚军。又进号征东将军宋广州刺史王翌之子妾路氏酷暴杀婢翌之子法郎告敬则敬则付山阴狱杀之路氏家证为有司所奏山阴令刘岱坐弃市刑敬则入朝太祖谓敬则曰：人命至重是谁下意杀之何不启闻敬则曰：是臣愚意臣知何物科法见背後有节便言应得杀人刘岱亦引罪太祖乃赦之敬则免官以公领郡。  

梁曹景宗为平西将军郢州刺史魏军攻司州围刺史蔡道恭城中负版而汲景宗望门不出但挥军游猎而已及司州城舀为御史中丞任所奏高祖以功寝而不治徵为护军将军既至复拜散骑常侍右卫将军。  

北齐薛循义高祖时为齐州刺史以黩货除名追其前守晋州功复其官爵。  

慕容绍宗为开府累有战功卒赠太尉尚书令後其长子士肃为散骑常侍寻以谋反伏诛文襄以绍宗之故罪止肃身。  

高慎为豫州刺史遂据武牢降西魏慎先入关周文帝率众东出高祖破之於邙山慎妻子将西度於路尽擒之高祖以其勋家启慎一房配没而已。  

厍狄干从神武起兵破四胡於韩陵封广平县公寻进郡公河阴之役诸将大捷唯干兵退神武以其旧功竟不责黜寻转太子太傅。  

晋华温琪仕梁为晋州节度使温琪在任违法籍民家财入已其家讼于朝制使劾之伏罪末帝以先朝草昧之臣不忍加法左拾遗李愚坚案其罪帝诏曰：朕。若不与鞠究谓予不念赤子。若遂行与宪谓予不念功臣为子君者不亦难乎！其华温琪所受赃宜官给代还所讼之家。  

○闰位部　宽恕  

史臣称汉祖宽明而仁恕。又圣人之言曰：宽则得众是知有国之君受天之命何尝不收览群心开创王业而况闰位之主书轨不同敌互相争伐豪杰得以愿望傥非体巨浸之纳污同山薮之藏疾则何以立彼宗┙传之子孙故有奔亡邻国待妻子以如初交关外域宥昆弟而勿坐至於念世禄重时名慰羁孤之心安反侧之意屈彼彝宪从於轻典，或不夺其爵土或复实於官裳本乎！原情繇之得众虽刑故无小或失为邦之训而御下以宽亦见君人之度矣。  

蜀先主时黄权为镇北将军督江北军以防魏师先主自江南及吴将军陆议乘流断围南军败绩先主引退而道隔绝权不得还故率将所领降魏有司执法白收权妻子先主曰：孤负黄权权不负孤待之如初。  

吴大帝嘉禾六年丞相顾雍奏在官奔丧自从大辟其後吴令孟宗丧母奔赴已而自拘於武昌以听刑陆逊陈其素行因为之请帝乃减宗一等後不得以为比因此遂绝。  

宋少帝时王玄谟为谢晦荆州南蛮行参军武昌太守晦败以非大帅见原。  

徐湛之为丹阳尹范煜等谋逆湛之始与之同後发其事所陈多不尽为煜等款辞所连乃诣廷尉归罪帝慰遣令还郡湛之上。表曰：贼臣范煜孔熙先等连结谋逆法静尼宣分往还与大将军臣义康共相唇齿备於鞫对伏寻仲承祖始达熙先等意便极言奸状而臣儿女近情不识大体上闻之初不务指斥纸翰所载尤复漫略者实以凶计既表逆事归露。又仰缘圣慈不欲穷尽故言势依违未敢缕陈情旨无隐已昭天监及群凶收擒各有所列煜等口辞多见诬谤承祖鬼言纷纭特甚乃云：臣与义康宿有密契在省之言期以为定潜通奸意报示天文末云：熙先悬指必同以诳於煜，或以智勇见称，或以愚懦为目既美其信怀可覆复骇其动止必启凡诸诡妄还自违伐多举事端不究原统赍传之信无有主名所徵之人。又已死没首尼乖舛自为矛盾即臣诱引之辞以为始谋之证衔臣纠告并见怨咎纵肆狂言必见祸舀伏自探省亦复有繇昔义康南出之始会臣入相伴慰晨夕觐对经逾旬日逆图成谋虽无显然怼容异意颇形言旨遗臣利刃期以际会臣苦相谏譬深加距塞以为怨愤所至不足为虑便以关启惧成虚妄思量反覆实经愚心非为纳受曲相蔽匿。又令申情范煜释中间之憾致怀萧思话恨婚意未申谓此侥亻幸亦不宣达陛下敦惜天伦彰於四海藩禁优简亲理咸通。又昔蒙眷顾不容自绝音翰信命时相往来或言少意多旨深文浅辞色之间往往难测臣每惧异闻皆略而不答惟心无邪悖故不稍以自嫌缕缕丹诚实具如此启至於法静所传及熙先等谋知实不早见关之日便即以闻虽晨光幽烛曲昭穷款裁以正义无所逃刑束骸北阙请罪司寇乾施含宥未加治考中旨频降制使还往仰荷恩私哀惶失守臣殃积罪深丁罹酷罚久应屏弃永谢人理况奸谋所染忠孝顿阙智防愚浅ウ於祸萌士类未明其心群庶谓之同恶朝野侧目众议沸腾专信雠隙之辞不复稍相申体臣虽驽下情非木石，岂不知鬼点难婴伏剑为易而然视息忍此馀生实非苟希微命假延漏刻诚以负戾灰灭贻恶方来贪及视息少自披诉冀幽诚丹款傥或昭然虽复身膏草木九泉无恨显居官次垢秽朝班厚颜何地可以自处乞蒙隳放伏待优诏不许。  

孔灵符为会稽太守加豫章王抚军长史灵符家本丰富产业甚广。又於永兴立墅周回三十三里水陆地二百六十五顷合带二山。又有果园九处为有司所纠诏原之。  

王僧达为太子舍人坐属疾而於杨烈桥观斗鸭为有司所纠原不问。  

谢灵运为侍中自以名辈应参时政被徵召便以此自许既至太祖唯接以文义而王昙首等名位素不之逾并见任遇灵运意不平多称疾不朝直出郭游行经旬不归既无表闻。又不请急帝不欲伤大臣讽旨令自解灵运乃上表陈疾赐假东归。  

孝武帝时孔觊为御史中丞鞭令史为有司所纠原不问。  

南齐太祖时卞彬初仕宋为员外郎齐台初建彬曰：谁谓宋远予望之太祖闻之不加罪也。  

王玄邈仕宋为青州刺史太祖镇淮阴玄邈启宋明帝称太祖有异谋太祖不恨也。明中太祖引为骠骑司马玄邈甚惧太祖待之如初。  

谢フ为宋侍中太祖受禅日フ当解玺フ阳不知曰：有何公事传诏曰：解玺授齐王フ曰：齐自应有侍中乃枕卧传诏惧乃使称疾フ曰：我无疾何所道遂朝服出东掖门乃得车还宅是日遂以王俭为侍中解玺既而武帝请诛フ太祖曰：杀之则成其名正应容之度外。  

武帝时张敬儿坐遣使与蛮中交关伏诛弟恭儿官至员外郎在襄阳闻敬儿败将数十骑走入蛮中收捕不得後首出帝原其罪。  

梁高祖举义兵至京师州牧郡守皆望风降款吴兴太守袁昂独拒境不受命及建康城平昂束身诣阙高祖宥之不问也。天监二年以为後军临川王参军事昂奉启谢曰：恩降绝望之辰庆集寒心之日焰灰非喻荑枯未拟抠衣聚足颠惧不胜臣遍历三坟备详六典巡较赏罚之科调检生死之律莫不严五辟於明君之朝峻三章於圣明之世是以涂山始会致防风之诛酆邑方构有崇侯之伐未有缓宪於戮之人奢刑於耐罪之族出万死入一生如臣者也。推恩反罪在臣实大披心沥血敢乞言之臣东国贱人学行何取既殊鸣凤直木故无结绶弹冠徒藉羽仪易农就仕往年滥职守秩东隅仰属龚行风驰电掩当其时也。负鼎国者日至执玉帛者相望独生在愚臣顿昏大义殉鸿毛之轻忘同德之重但三吴险薄五湖交通屡起田儋之变每惧殷通之祸空慕君鱼保境遂失师氵抱器後至者斩臣甘斯戮明刑殉众谁曰：不然幸蒙约法之弘承解网罗之宥犹当降等薪粲遂乃顿释钳赭敛骨吹鬼还编黔庶濯庇荡秽入楚游陈夭波既洗云   油遽沐古人有言非死之难处死之难臣之所荷旷古不书臣之死所未知何地高祖答曰：朕遗卿卿无自外。  

江初为齐建康内史视事期月义师下次江州遣宁朔将军刘讠戋之为郡帅吏民据郡拒之及建康城平坐禁锢俄被原起为後军临川王外兵参军刘季连为益州刺史举兵叛後降既至诣阙谢高祖引见之季连自东掖门入数步一稽颡以至高祖前笑谓曰：卿欲慕刘备而曾不及公孙述岂无卧龙之臣乎！季连复稽颡谢赦为庶人。  

陈伯之初叛入魏後於寻阳拥众八千复归既至以为使持节都督西豫州刺史永新县侯邑千户未之任复以为通直散骑常侍骁骑将军。  

谢览为侍中颇乐酒因宴席与散骑常侍萧琛相诋毁为有司所奏高祖以览年少直出为中权长史。  

张欣泰为武陵内史坐赃私杀人被纠见原还复为直阁步兵校尉领羽林监。  

元帝时刘孝胜初为安西武陵王纪长史蜀都太守高祖太清中侯景氵舀京师纪僭号於蜀以孝胜为尚书仆射承圣中随纪出峡口兵败被执下狱帝寻宥之起为司徒右长史。  

陈高祖初侯为江州刺史镇豫章讨余孝顷留妻子於豫章令从弟ち知後事ち与其部下侯方儿不协方儿怒率所部攻ち虏掠军妓妾金玉归於高祖既失根本兵众皆溃径归豫章人拒之乃湓城投其将焦僧度劝以高祖有大量必能容已乃诣阙请罪高祖复其爵位。  

欧阳随高祖讨侯景有功梁兀帝以为忠武将军衡州刺史进封始兴县侯时萧勃在广州兵︹位重元帝深患之遣王琳代刺史琳已至小桂领勃遣其将孙监州尽率部下至始兴避琳兵锋别据一城不往谒勃闭门高垒亦不拒战勃怒遣兵袭尽收其货财马仗寻赦之还复其所复与结盟荆州陷委质於勃及勃渡岭出南康以为前军都督顿豫章之苦竹滩周文育击破之擒送于高祖释之深加接待。  

徐陵初自北齐还太尉王僧辩接待其礼甚厚以陵为尚书吏部郎掌诏诰其年高祖率兵诛僧辩仍进讨韦载时任约徐嗣徽承虚袭石头陵感僧辩旧恩乃往赴约及约等平高祖释陵寻以为贞威将军尚书左丞。  

文帝时华皎之叛也。同逆皆诛之唯章昭裕昭达之弟刘广业广德之弟曹宣高祖旧臣任蛮奴尝有密启於朝廷由是并获宥王琳据土流周文昭以州从之及高祖践祚琳遣其将曹庆等攻周迪仍使周文昭将兵犄角之进为侯安都所败擒以送都文帝释之授戎威将军定州刺史带西阳武昌二郡太守谢嘏在梁为建安太守侯景之乱嘏之广州依萧勃承圣中元帝徵为五兵尚书辞以道阻转授智武将军萧勃镇南长史南海太守勃败还至临川为周迪所留久之。又度岭之晋安依陈宝应世祖前後频召之嘏寇岖虏不能自拔及宝应平嘏方诣阙为御史中丞江德操所举劾文帝不加罪责以为给事黄门侍郎。  

张种为都官尚书赐无锡嘉兴县秩尝於无锡见重囚在狱天寒呼出曝日遂失之大笑而不深责。  

宣帝初殷不佞为东官通事舍人废帝嗣立帝为太传录尚书辅政甚为朝望所归不佞素以名节自立久委东宫乃与仆射到仲举中书舍人刘师知尚书左丞王暹等谋矫诏出高宗众人犹豫未敢先发不佞乃驰诣相府面宣敕令相王还第及事发仲举等皆伏诛高宗雅重不佞特赦之免其官而已。  

北齐高祖为东魏丞相相府法曹辛子炎谘事云：须取署子炎读署为树高祖大怒曰：小人都不知避人家讳杖之於前行台郎中杜弼进曰：礼二名不偏讳孔子曰：言徵不言在言在不言徵子炎之罪理或可恕高祖骂之曰：眼看人嗔乃复牵经引礼叱令出去弼行十步呼还子炎亦蒙释宥。  

王则为荆襄六州都督渭曲之役则为西师围逼遂弃城奔梁梁放还高祖恕而不责。  

尔朱文略其妹魏孝庄皇后高祖纳之文略以兄文罗卒无後袭梁王以兄文畅事当从坐高祖特宽贷文襄帝时司马世云   太尉子如之兄子为颍州刺史侯景反世云   举州从之时母弟在邺便倾心附景无复顾望诸将围景於颍川世云   临城遥对诸将言甚不逊帝犹以子如恩旧免其诸弟死罪徙於北边梁太祖开平二年五月王师败於潞州壬辰军前行营都将康怀英孙海金以下主将四十三人於左银台门高祖父名树进状待罪帝以去年发军之日不利有违兵法并释放兼各赐分物酒食劳问。  

乾化元年八月戊寅幸兴安鞠场大教阅帝自指麾无不踊坐作进退声振宫掖立神武统军丁审衢对御以红帛囊剑拟乘舆物帝曰：宿将也。恕之以刘重霸代其任。  

二年命供奉官朱峤於河南府宣取先收禁定州进奉官崔腾并亻兼从一十四人并释放仍命押领汉送至具。  

乡腾唐户部侍郎洁之子也。广明丧乱客于北诸侯为定州节度使王处存所辟去载领贡献至阙未几其师称兵遂絷之至是帝念宾介之来。又已出境特命纵而归焉。  

○闰位部　宥过  

夫闰以定位割据兴邦舍小过举贤才是其权也。虽雠。若射钩恶如盗马叛国亡命犯禁抵刑犹然宥之况其小者哉！所以感彼众志得其众力保全宗祀声振邻敌能用权也。与夫吹毛刺骨弃瑜录瑕者不侔矣。吴景帝初嗣位诏曰：丹阳太守李衡以往事之嫌自拘有司夫射钩斩在君为君遣衡还郡勿令自疑（衡为丹阳太守时景帝在郡治衡数以法绳之衡妻习氏每谏衡衡不从会帝立衡忧惧谓妻曰：不用卿言以至如此遂欲奔魏妻曰：不可君本庶人耳先帝相拔过重既数作无礼而复逆自积嫌逃叛求活以此北归何面见中国人乎！衡曰：计何所出妻曰：琅邪王素好慕名方欲自显于天下终不以私嫌杀君明矣。可自囚诣狱表列前失显求受罪如此乃当逆见优饶非但直活而已衡从之果得无患。又加威远将军授以戟）。  

宋高祖初表毛修之为龙骧将军及刘毅镇江陵以修之为军司马辅国将军修之虽为毅将佐而深自结于高祖高祖讨毅先遣王镇恶袭取江陵修之与谘议参军任集之等并为毅力战高祖宥之。  

文帝时垣护之为江夏王义恭征北行参军北高平太守以载禁物系尚方久之蒙宥。  

明帝初在藩以戴明宝为典签甚为所任及事平坐参掌戎务多纳货贿削所封爵系尚方寻被宥复为安陆太守。  

太始初王敬则为直阁将军坐捉刀入殿启事系尚方十馀日乃复直阁。  

刘系宗为竟陵王诞子景粹侍书诞举兵广陵城内皆死敕沈庆之赦系宗以为东宫侍书。  

南齐武帝时虞为散骑常侍太子右卒永明八年大水百官戎服救太庙朱衣乘车卤簿於宣扬门外行马内驱打人为有司所奏特见原。  

柳世隆为湘州刺史在州立邸治为中丞庾杲之所奏诏原不问。  

东昏侯永元元年陈显达为侍中太尉北伐败衄御史中丞范岫奏免显达官朝议优诏答曰：昔卫霍出塞往往无功冯邓入关有时亏丧况公规谋肃举期寄兼深见可知难无损威略方振远图廓清朔土虽执宪有常非所得议显达表解职不许降号。又不许以显达为都督江州军事江州刺史镇湓城持节本官如故。  

梁高祖天监三年丘迟为永嘉太守在郡不称职为有司所纠高祖爱其才寝其奏。  

萧[A13C]达为太子左卫率启乞鱼军税御史中丞任奏请以见事免[A13C]达所居官以俟还第高祖诏原之陈高祖初受禅梁国子博士领步兵校尉沈文阿辄弃官还武康高祖大怒发使往诛之时文阿宗人沈恪为郡请使者宽其死即面纟专锁致於高祖高祖视而笑曰：腐儒复何为者遂赦之。  

永定元年十一月西讨都督周文育侯安都於郢州败绩囚于王琳二年二月安都等於王琳所逃归自劾廷尉即日引见并宥之戊寅诏复文育等本官。  

二年二月南豫州刺史沈泰奔於齐三月甲午诏曰：罚不及嗣自古通典罪疑惟轻布在方策沈泰反覆无行遐迩所知昔有微功仍荷朝寄割符名郡推毂累藩汉口班师还居方岳良田有逾於四百食客不止於三千富贵显荣正当如此鬼害其盈天夺其魄无故猖狂自投獯鬼虽复知人则哲惟帝其难光武有蔽於庞萌魏武不知於于禁但今朝廷无我负人其部曲妻儿各令复业所在及军人。若有恐胁侵掠者皆以劫论。若有男女口为人所藏并许诣台申诉。若乐随临川王及节将立功者悉皆听许。  

文帝天嘉元年王琳反奉萧庄为王及兵败俱奔於齐文帝乃诏萧庄伪署文武官属还朝者量加录序宣帝时任忠为豫宁太守衡阳内史华皎之举兵也。忠豫其谋及皎平帝以忠先有密启於朝释而不问後主时鲁广达为中领军隋将韩擒虎之济江也。广达长子世贞在新蔡乃与其弟世雄及所部奔擒虎遣使致书以招广达时屯兵京师乃自劾廷尉请罪後主谓之曰：世贞虽异路中大夫公国之重臣吾所恃赖岂得自同嫌疑之间乎！加赐黄金即日还营。  

北齐高祖义旗初起李义深为龙骧将军归高视於信都以为大行台郎中中兴初除平南将军鸿胪少卿义深见尔朱兆兵盛遂叛高祖奔之兆平高祖恕其罪以为大丞相府记室参军。  

陈元康为相府功曹参军时高仲密之叛高祖知其繇崔暹故也。将杀暹世宗匿而为之谏请高祖曰：我为舍其命须与苦手世宗乃出暹而谓元康曰：卿。若使崔得杖无相见也。暹在廷解衣将受罚元康趋入历阶而升。且言大王方以天下付大将军有一崔暹不能容忍耶高祖从而宥焉。  

文宣帝天保中卢潜为左民郎中坐讥议魏书与王松年李庶等俱被禁止会清河王岳将兵救江陵特舍潜以为岳行台郎还迁中书侍郎。  

武成帝时王则为徐州刺史梁遣贞阳侯渊明堰水灌城则固守历时而取受狼籍锁送晋阳帝恕其罪。  

○闰位部　悔过  

古人有言曰：改过不吝盖所以惩往者之失杜将来之非也。自夕卩金绝纽吴蜀争雄洎宋齐以还南北竞爽至於兴戎创业乡明决政谋有失策事或过举乃至暴怒中发斥弃仁贤率意肆刑外失群望而能深引前咎勿惮改作虽有发矢不追之机噬脐无及之悔然亦来者之可图也。为人君者能保其国鲜不繇斯而已矣。  

蜀先主初入蜀於涪大会置酒作乐谓庞统曰：今日之会可谓乐矣。统曰：伐人之国而以为欢非仁者之兵也。先主醉怒曰：武王伐纣前歌後舞非仁者耶卿言不当宜速起出，於是统逡巡引退先主寻悔请还统复故位初不顾谢饮酒自。若先主谓曰：向者之论阿谁为失统对曰：君臣俱失先主大笑宴乐如初。  

章武元年先主将伐吴黄权谏曰：吴人悍战。又水军顺流进易退难臣请为先驱以尝寇陛下宜为後镇先主不从以权为镇北将军督江北军以防魏师先主自在江南及先主军败引退而道隔绝权不得还故率所将领降于魏有司执法白收权妻子先主曰：孤负黄权权不负孤也。待之如初。  

吴大帝初为吴王黄武中骑都尉虞翻性疏直权积怒非一遂徙交州翻虽在徙弃心不忘国常忧五宜讨以辽东海绝听人使来属尚不足取令去人财以求马既非国利。又恐无获欲谏不敢作表以示吕岱岱不报为爱憎所白复徙苍梧猛陵後权遣将士至辽东於海中遭风多没失权悔之乃令曰：昔赵简子称诸君之唯唯不如周舍之谔谔虞翻亮直善於尽言国之周舍也。前使翻在此此役不成促下问交州翻。若尚存者给其人船发遣还都。若已亡者送丧还本郡使儿子仕官会翻已终归葬旧墓妻子乃得还。  

嘉禾元年十月魏辽东太守公孙渊遣使称藩於权权遣张弥许晏至辽东拜公孙渊为燕王娄侯张昭切谏权卒遣之昭忿言之不用称疾不朝权恨之土塞其门昭。又於内以土封之渊果杀弥晏权数慰谢昭昭固不起权因出过其门呼昭昭辞疾笃权烧其门欲以恐之昭更闭户权使人灭火住门良昭诸子共扶昭起权载以复还官深自克责。  

吴吕壹嘉禾中为校事权信任之壹性苛惨用法深刻太子登数谏权不纳大臣繇是莫敢言後壹奸罪发露伏诛权引责躬（一云：典校吕壹窃权柄擅作威福大将军陆逊与太常潘同心忧之言至流涕後权诛壹深以自责）。  

陆逊赤乌中为荆州牧太子有不安之议逊上疏陈太子正统宜有金石之固鲁王藩臣当使宠秩有差彼此得所上下获安谨叩头流血以闻书三四上及帝诣都欲口论庶之分既不听许而逊外甥顾谭顾承姚信并以亲附太子枉见流徙太子太傅吴粲坐数与逊交书下狱死权遣中使责让逊逊愤恚致卒後逊子抗为中郎将屯柴桑太元元年就都治病病瘥当还权涕泣与别谓曰：吾前听用谗言与汝父大义不笃以此负汝前後所问一焚灭之莫令人见也。  

宋文帝元嘉二十七年十二月魏太武率大众至瓜步声欲渡江都下震惧咸荷担而立始议北侵朝士多有不同至是帝登烽火楼极望不悦谓江湛曰：北伐之计同议者少今日士庶劳怨不得无惭贻大夫之忧在予过矣。  

明帝泰始二年正月徐州刺史薛安都既降魏後遣使归顺帝遣张永率军迎之尚书右仆射蔡兴宗曰：安都遣使归顺此诚不虚今宜抚之以和即安所莅不过须单使及咫尺书耳。若以重兵迎之势必疑惧或能招引北兵为患不测时张永已行不见从安都闻大军过淮婴城自守要取索虏永战大败。又值寒雪死者十八九遂失淮北四州永败问至帝在乾明殿先召司徒建安王休仁。又召兴宗谓休仁曰：吾惭蔡仆射以败书示兴宗曰：我愧卿。  

南齐武帝永明元年五月诛车骑将军张敬儿初敬儿妻谓敬儿曰：昔时梦手{执火}如火而君得南阳郡元徽中梦半身{执火}而君得本州今复梦举体{执火}矣。有阉人闻其言说之事达帝敬儿。又遣使与蛮中交关帝疑其有异志敕朝臣华林八关斋於坐收敬儿诛之後数年帝与豫章王嶷三日曲水内晏舴艋船流至御坐前覆没帝繇是言及敬儿悔杀之。  

孙惠素武帝时为少府卿敕市铜官碧青一千二百斤供御尽用钱六十五万有谗惠素纳利武帝怒敕尚书评价贵二十八万馀有司奏伏诛死後家徒四壁帝後知无罪甚悔恨之。  

梁元帝承圣中以荆湘疑上命领军将军王僧辩及鲍泉讨之僧辩谓泉曰：非精兵一万不足以制之我竟陵甲士已遣召之帝性严忌微闻其言以为迁延不肯去稍已含怒及僧辩将入谓泉曰：我先发言君可见系泉。又许之及见帝帝迎问曰：卿已办乎！何日当发僧辩具对如向所言帝大怒案剑厉声曰：卿惮行耶因起入内泉震怖失色竟不敢言须臾遣左右数十人收僧辩既至谓曰：卿拒命不行是欲同贼今唯有死耳僧辩对曰：僧辩食禄既深忧责实重今日就戮岂敢怀恨但恨不见老母帝因斫之中其左脾流血至地僧辩闷绝久音髀之方苏即送付廷尉并收其子侄并皆系之会岳阳王军袭江陵人情搔扰未知其备帝遣左右往狱问计於僧辩僧辩具陈方略帝即赦为城内都督。  

後梁宣帝初为岳阳王镇襄阳与西魏柱国于谨伐江陵平之帝将尹德毅说帝请于谨等为欢豫伏武士因而毙之分命果毅掩其营垒斩馘逋鬼帝不从谓德毅曰：卿之此策非不善也。然魏人待我甚厚，岂可背德。若处为卿计则邓祁侯所谓人将不食吾馀也。既而阖城长幼被虏入关。又失襄阳之地帝乃追悔曰：恨不用尹德毅之言以至，於是。  

陈宣帝大建中问五兵尚书毛喜曰：我欲进兵彭汴於卿意如何喜对以不。若安民保境寝兵复约帝不从後吴明彻舀周帝深悔之谓袁宪曰：不用毛喜计遂令至此朕之过也。  

初吴明彻北伐克捷帝以为河南可定通事舍人蔡景历谏称师老将骄不宜过穷远略帝恶其沮众大怒出为豫章内史。又徙会稽及明彻败帝追忆景历前言即日追还复以为征南鄱阳王谘议参军数日迁员外散骑常侍兼御史中丞复本封爵。  

北齐神武将图关右与镇北将军荣密谋荣盛称未可及渭曲失利神武悔之曰：吾不用段荣之言以至於此。  

陈元康为尚书右丞初从神武破周太祖於邙山大会诸将议进退策咸以为野无青草人马疲瘦不可远追元康曰：两雄交争岁月已久今得大捷便是天授时不可失必须乘胜追之神武曰：若遇伏兵孤何以济元康曰：王前沙苑还军彼尚无伏今奔败。若此何能远谋。若舍而不追必成後患神武竟不从及疾笃谓文襄曰：邙山之战不用元康之言方贻汝患以此为恨死不瞑目。  

文宣帝天保初中书舍人元文遥忽有中旨幽执竟不知所繇如此积年帝後自幸禁狱执手愧谢亲解所着金带及御服赐之即日起为尚书祠部郎中梁太祖初为梁王唐天二年十月自襄州引军繇光州路趋淮南将发判官敬翔切谏请班师以全军势帝不听及次于枣阳遇大雨颇阻师行之势军至寿春寿人坚壁清野以待帝军帝乃退舍於正阳十一月大军北济帝至汝阴深悔淮南之行。  

## ●卷二百十  

○闰位部　旌表明赏延赏旌表  

《周书》云：表厥宅里树之风声盖所以彰德而扬善也。自古令王率行兹道。若乃雄视区宇裂疆鼎峙馀分应历希古崇教何尝不旌别懿行敦厉风俗其有先贤馀俗拱木斯存忠臣英烈碎首不屈孝感发乎！诚性义让兴於闾里固守俭行高避世纷博施以周急居身以挺操者莫不严其祠祀申之傅礼临吊加谥廪给赐爵优锡异等给复累世故虽匹夫之特其敢忽诸。  

秦始皇时巴蜀寡妇清其先得丹穴（涪陵出丹）而擅其利数世家亦不赀清能守其业用财自卫不见侵犯帝以为贞妇而客之为筑女怀清台。  

宋高祖初为宋公北征军次留城经张良庙令曰：夫盛德不冫民义在祀典微管之叹抚事弥深张子房道亚黄中邻殆庶风云   玄感蔚为帝师大拯横流夷项定汉固以参轨伊望冠德如仁。若乃神交圯上道契商雒显嘿之间窈然难究源流渊浩莫测其端矣。涂次旧沛伫驾留城灵庙荒残遗像陈昧抚迹怀人慨然永叹过大梁者或伫想於夷门游九原者亦流连於随会可改构榱桷修饰丹青蘩行潦以时致荐以纾怀古之情存不刊之烈。  

永初元年追封王镇恶为龙阳县侯食邑千五百户初镇恶为沈田子所害高祖表於天子曰：故安西司马征虏将军王镇恶志节亮直机略明举自荣名州府屡著成绩荆南遘[C260]势据上流难兴︹藩忧兼内侮镇恶轻舟先迈神兵电临旰食之虞一朝雾散及王师西伐有事中原长驱雒阳肃清湖陕入渭之捷指麾无前遂廓定咸阳俘执伪主克城之效莫与为畴实干城所寄国之方召也。近北虏游魂寇掠渭北统率众军曜威扑讨贼既远奔还次泾上故龙骧将军沈田子忽发狂易奄加刃害忠勋未究受祸不图痛惜兼至惋悼无已伏惟圣怀为之伤恻田子狂悖即已备宪镇恶诚著艰难勋参前列殊绩未酬宜蒙追宠愿敕有司议其褒赠，於是追赠左将军青州刺史至是帝受命。又追封焉。  

文帝初即位诏曰：乃者权臣陵纵兆乱基祸故吉阳令张约之抗疏矢言至诚慷慨遂事屈群鬼殒命遐︹志节不申感悼兼至昔关老奏书见纪汉策阎纂献规荷荣晋代考其忠概参近前踪宜加旌显式扬义烈可赠以一郡赐钱十万布百疋。  

元嘉三年赠会稽诸暨人贾思天水郡显亲县左尉思母亡居丧过礼未葬为邻火所逼思及妻柏氏号哭奔救邻追赴助棺榇得免思及柏俱见烧死有司奏改其里为孝义里蠲租布三世繇是追赠。  

四年改吴兴人潘综所居之里为纯孝里蠲租布三世孙恩乱综与父俱逃父老不能去谓综速去无并死综不忍迎贼叩头曰：父年老乞赐生命贼义而舍之故有是命。  

是年敕榜表会稽永兴人郭世道闾门蠲其租调改所居独枫里为孝行里。又榜会稽山阴人严世期门曰：义行严氏之闾复其身徭役蠲租税十年世期少有孝行母亡负土成坟仁厚之风行於乡里大小莫敢呼其名者会遣大使巡行天下散骑常侍袁愉表其行帝嘉之故有是命世期好施慕善出自天然同里张迈兄弟三人妻各产子时岁饥歉虑不相存欲弃而不举世期闻之驰往拯救分食解衣以赡其乏三子并得成长同县俞阳妻庄年九十庄女兰七十并各老病单孤无所依世期衣服之二十馀年死并殡葬宗亲严弘乡人潘伯等十五人荒年并饥死露骸不收世期买棺为殡埋存育孩幼山阴令何曼之表言之故有是命。  

八年诏曰：故绥远将军晋寿太守郭启玄往衔命虏庭秉义不屈受任白水尽勤靡懈公奉私饩纤毫弗纳布衣蔬食饬躬惟俭故超受显邦以甄廉绩而介诚苦节始终匪贰身死之日妻子冻馁志操殊俗良可哀悼可赐其家五百斛。  

二十五年幸江宁经刘穆之墓诏曰：故侍中司徒南康文宣公穆之秉德佐命翼亮景业谋猷经远元勋克茂功铭鼎彝义彰典策故已嗣徽前哲宣风後代者矣。近因游践瞻其茔域九原之想情深悼叹可致祭墓所以申永怀。  

二十六年幸丹徒遣使祭晋故司空忠肃公何无忌之墓。  

孝武帝即位初诏曰：日者逆竖犯跸[C260]变卒起广威将军关中侯卜天与提戈赴难挺身奋节斩殪凶党而旋受虐刃勇冠当时义侔古烈兴言追悼伤痛予心宜加甄赠以旌忠节赠龙骧将军益州刺史谥曰：壮侯帝亲临哭给天与家长禀初天与为广威将军领左细仗兼带营禄元凶劭入弑事变仓卒旧将罗训徐罕皆望风屈附天与不暇被甲执刀持弓疾呼左右出战徐罕曰：殿下入汝欲何为天与骂曰：殿下常来云：何即时方作此语只汝是贼手射劭於东堂几中逆徒击之臂断倒地乃见杀其队将张泓之朱道钦陈满与天与同出拒战并死故有是命。又诏曰：徐湛之江湛王僧绰（湛之等以议废立事为元凶邵所害）门户茶酷遗孤流寓言念既往感痛兼深可令归居本宅厚加┰赐，於是三家长给廪。又诏曰：司徒故左长史张敷正心简立幼树风规居哀毁灭孝道淳至宜在追甄於以报美可追赠侍中仍改其所居称为孝张里敷吴兴人父亡成服凡十馀日始进水浆葬毕不进蔬菜遂毁瘠成疾伯父茂度每譬止之敷益更感恸绝而复续茂度曰：我辈譬汝有益但更甚耳自是不复往来未期年而卒。又诏曰：夫轻道重义亟闻其教世弊国危希遇其人自非达义之至识正之深者孰能抗御卫主遗身固节者哉！故太子左卫卒袁淑文辩优给秉忠贞悫当要逼之切意色不挠厉辞道逆气震凶党虐刃交至取毙不移古之怀忠殒难未有出其右者兴言嗟悼无废乎！心宜在加礼永旌宋有臣焉可赠侍中太尉谥曰：忠宪公淑为元凶邵所杀故有是命。  

大明二年改晋陵人余齐民所居之里为孝义里齐民为邑书吏父殖在家病亡家人以父病报之信未至齐民谓人曰：比者内痛心烦有。若割截居常惶骇必有异故信寻至便归四百馀里一日而至至门方知父死号踊恸绝良久乃苏问母父所遗言母曰：汝父临终恨不见汝曰：相见何难，於是号叫殡所须臾便绝州郡上言有司奏曰：收贤旌善万代无殊心至自天古今岂异齐民至性繇中情非外感淳精凝至深心天彻跪讯遗旨一恸殒亡虽迹异参柴而诚均丘赵方今化淳以礼治本惟孝灵祥归应其道先彰齐民越自氓隶行贯生品旌闾表墓允出在兹改其里为孝义里蠲租布锡其母百斛从之。  

五年行幸经殷景仁墓诏曰：故司空文成公景仁德量淹正风识明允徽绩忠谟夙达光惠政茂举留民属近瞻丘坟感往兴悼可遣使致祭。又经王弘等墓下诏曰：故侍中中书监太保录尚书事扬州刺史华容文公弘德猷光邵鉴识明远故散骑常侍左光录大夫太子詹事豫章文侯昙首夙尚恬素理心身正并绸缪先眷契阔屯夷内亮王道外流徽誉以国图令勋民思茂惠朕簿巡都外瞻览坟茔永言想慨良深于怀便可遣使致祭墓所。  

七年车驾幸南豫州诏遣祭晋大司马桓温征西将军毛处墓明帝即位初以柳元景为前废帝所害诏曰：故侍中尚书令骠骑大将军巴东郡开国公新除开府仪同三司南豫州刺史元景风度弘简体局深沉正义亮时恭素范物幽明道尽则首赞孝图盛运开历则毗燮皇化方任孚汉辅业懋殷衡而蜂豺肆滥显加祸毒冤动勋烈悲深朝贯朕承七庙之灵纂临宝业情典既申痛悼弥轸宜崇贲徽册以旌忠懿可追赠使持节都督南豫江二州诸军事太尉侍中刺史国公如故给班剑三十人羽葆鼓吹一部谥曰：忠烈公。又以故侍中太尉沈庆之为废帝所害追赠侍中司空谥曰：襄公。  

泰始三年徐州刺史薛安都反遣信要引魏魏遣尉迟苟人等救之安都降魏初安都起兵长史兰陵俨密欲图之见杀安都未向桑乾前军裴祖隆谋杀苟人举彭城归顺事泄见诛员外散骑侍郎孙耿之往安都从孑索肥战死及刘弥之张灵庆皆战败见杀并为帝所哀追赠俨光禄勋祖隆宁朔将军兖州刺史耿之羽林监弥之辅国将军青州刺史灵庆宁朔将军冀州刺史。  

南齐太祖建元三年遣兼散骑常侍虞炎等十二部使行天下表列公孙僧远等二十三人诏并表门闾蠲租税公孙僧远会稽剡人事父母以孝闻弟亡无以葬身贩贴与邻里共敛送之费兄妹未婚嫁乃自卖为之成礼。  

华宝晋陵无锡人父豪义熙末戍长安宝年八岁临别谓宝曰：须我还当为汝上头及长安舀殁宝年至七十不婚冠或问之者辄号恸弥日不忍答也。薛天生刘怀裔亦晋陵人天生母遭艰菜食天生亦菜食母未免丧而死天生终身不食鱼肉与弟有恩义怀裔与弟怀则年十岁遭父丧不絮帛不食盐菜吴欣之晋陵利城人宋元嘉末弟尉之为武进县戍随王诞起义太祖遣军主华钦讨之吏民皆散尉之独留见执将死欣之诣钦乞代弟命辞泪哀切兄弟皆见原吴达之义兴人嫂亡无以葬自卖为十夫客以营冢椁从祖弟敬伯夫妻荒年被略卖江北达之有田十亩货以赎之与之同财共宅郡命为主簿因以让兄。又让世业旧田与族弟弟亦不受田遂废韩系伯以桑枝会妨他地迁界上开数尺邻畔随复侵之系伯辄更改种久之邻人惭愧还所侵地躬往谢之。  

孙淡太原人侨居长沙事母孝母疾不眠食以痊为期母哀之後有疾不使知也。  

蒋隽之妻黄氏义兴人夫亡不重嫁家逼之欲赴水自杀乃止。  

封延伯者侨居东海三世同财为北州所宗附义兴陈玄子四世一百七十口同居武陵郡邵荣兴文献叔八世同居东海徐生之武陵范安祖李圣伯范道根五世同居零陵谭弘宝衡阳何华阳杨黑头疏从四世同居并共衣食。  

柳世隆以母忧去职太祖践祚起为平南将军南豫州刺史进爵为公帝手诏与司徒褚渊曰：向见世隆毁瘠过甚殆欲不可复职非直使人恻然实亦世珍国宝也。渊答曰：世隆至性纯深哀过乎！礼事陛下在危尽忠丧亲居忧杖而後起立人之本二理同极加荣增宠足以厉俗敦风。  

张瑰为吴兴太守瑰以既有国秩不取郡俸太祖敕上库别藏其俸以表其清。  

武帝永明元年诏曰：魏矜袁绍恩洽丘坟晋亮两王荣覃馀裔二代弘义前载美谈袁粲刘秉并与先朝同奖宋室沈攸之於景和之世特有乃心虽末节不终而始诚可录岁月弥往宜轸优隆粲秉前年改葬茔兆未修材椁可为经理粗令《周礼》攸之及其诸子丧柩在西者可符荆州送返旧墓在所为茔葬事是年。又诏会稽永兴儿翼之母丁表门闾蠲租税丁少丧夫性仁爱遭年荒分衣食以饴里中饥饿者邻里求借未尝违之同里陈禳父母死孤单无亲戚丁收养之及长为营婚娶。又同里王礼妻徐荒年客死山阴丁为置棺器自往敛葬元徽末大雪商旅断村里比屋饥丁自出盐米计口分赋同里左侨家露四丧无以葬丁为办冢椁有三调不登者代为输送丁长子妇王氏守寡执志不再醮州郡上言有诏蠲表五年诏曰：龙骧将军安西中兵参军松滋令萧明爱敬淳深色养尽礼丧过乎！哀遂致毁灭虽未达名教而一至可愍宜加荣命以旌善人可赠中书郎明少有至性奉亲谨笃母疾躬祷夕不假寐及亡不胜哀而卒故有是赠。  

郁林王即位初吴兴太守孔之。表曰：故鄣人王文殊性挺五常心符三教以父没獯庭抱终身之痛专席常居衔罔极之┰服缟以经年饵蔬菽以俟命婚义灭於天情官序空於素抱傥降甄异之恩榜其闾里有诏榜门改所居为孝行里。  

明帝建武三年蜀郡王续祖华阳郝道福并累世同诏表门闾蠲调役。又吴兴乘公济妻姚氏生二男而公济及兄公愿乾伯并卒各有一子欣之天保姚养育之卖田宅为取妇自与二男寄止邻家诏其为二子婚仍加蠲诏时司徒东阁祭酒庐陵王主簿江居父忧以孝闻庐于墓侧帝敕遣仗二十人防墓所王虚之庐江人十三丧母二十三丧父二十五年盐酢不入口庭中杨梅隆冬三实每夜所居有光如烛永明中诏榜门蠲其三世。  

和帝中兴三年以故侍中中书监徐孝嗣谋废东昏未决并子演况遇害赠太尉侍中中书监如故二年孝嗣改葬宣德太后诏赠班剑四十人加羽葆鼓吹谥文忠改封馀干县公赠子演侍中谥简世子况散骑侍郎。  

梁高祖初为雍州刺史州人韦爱遭母忧庐于墓侧负土起坟帝闻之亲往临吊。  

天监元年陆琏奉使巡行风俗表言豫章南昌人滕昙恭母卒水浆不入口昼夜哀恸昙恭有子三人皆有行业。又长沙临湘人徐普济居丧未及葬而邻家火延其舍普济号恸伏棺上以身蔽火邻人往救之焚炙已闷绝累日方苏。  

宣城宛陵有女子与母同床寝母为猛兽所抟女号叫兽兽毛尽落行十数里兽乃弃之女抱母还犹有气经时乃绝太守萧琛傅焉表言其状并有诏旌其门闾。  

大通四年诏曰：旌善表行前王所敦新野庾诜荆山珠玉江陵杞梓静侯南渡固有名德独贞苦节孤芳素履奄随运往恻怆于怀宜谥贞节处士以显高烈帝少与诜善雅重之起义署为平西府记室普通中徵为中书侍郎皆称疾不起及卒遂有是诏。  

周舍为太子詹事时南津获武陵太守白涡书许遗舍钱百万津司以闻虽书自外入犹为有司所奏免官既卒赠侍中高祖诏曰：故侍中护军简子舍义该玄儒博穷文史奉亲能孝事君尽忠历掌机密清贞自居食不重味身靡兼衣终亡之日内无妻妾外无田宅两儿单贫有过古烈往者南司白涡之劾恐外议谓朕有私致此黜免追愧。若人一介之善可量加褒异以旌善人。  

荀匠丁父兄服历四年不出户哭泣目皆烂郡县以状言高祖诏遣中书舍人为其除服擢为豫章王国左常侍匠虽即吉毁悴逾甚外祖孙谦诫之曰：主上以孝治天下汝行过古人故发明诏擢汝此职非唯君父之命难拒故亦扬名後世所显岂独汝身哉！匠，於是乃拜。  

沈崇亻素吴兴武康人母卒庐於墓侧自以家贫初行丧礼不备复以葬後更治服三年久食麦屑不啖盐酢坐卧於单荐因虚肿不能起郡县举其至孝高祖闻之即遣中书舍人慰勉之乃下诏曰：前军沈崇亻素少有志行居丧逾礼齐制不终未得大葬自以行乞淹年哀典多阙方欲以永慕之辰更为再期之礼虽即情可矜而礼有明断可更令除释擢补太子洗马旌彼门闾敦兹风教崇亻素奉诏释服而涕泣如居丧固辞不受官苦自陈让。  

甄恬江陵人丧父庐于墓侧州将始兴王忄詹表其行状高祖诏曰：朕虚已钦贤寤寐盈想诏彼群岳务尽搜扬恬既孝行殊异声著邦壤敦风厉俗弘益兹多牧守腾闻义同亲览可旌表室闾加以爵位。  

臧盾有孝性随父宿直於廷尉母刘氏在宅夜暴亡左右手中指忿痛不得寝及晓宅信果报凶问其感通如此服制未终父。又卒盾居丧五年不出庐户形骸枯瘁家人不复识乡人王端以状闻高祖嘉之敕累遣抑譬服阕除丹阳尹丞。  

元帝承圣初追赠故吴兴太守张嵊侍中中卫将军开府仪同三司谥曰：忠贞子初太清二年侯景围台城嵊遣弟伊率郡兵千人赴援景遣侯于鉴率精兵二万击嵊为贼所害贼平乃有是命。  

陈宣帝时改王知玄所居清苦里为孝家里知玄太原人侨居于会稽剡县居家以孝闻及丁父忧哀毁而卒故有是命。  

後主至德元年诏曰：李陵矢竭不免请降于禁水涨犹。且生获固知用兵上术世罕有人故侍中司空南平郡公明彻爰初蹑足迄届元戎百战百胜之寄决机决死之勇斯亦侔於古焉及拓定淮淝长驱彭汴覆寇如举毛扫锐师同沃雪风威忄於异俗功效著於同文乃欲息驾阴山解鞍瀚海既而归山已老数亦终奇不就结缨之功无辞入褚之屈望封崤之为易冀平翟之非难虽志在屈伸而奄中霜露埋恨绝域甚可嗟明彻吴明彻也。伤斯事已往累逢肆赦凡厥罪戾皆蒙洒濯独此孤魂未г宽惠遂使爵土湮没飨无主弃瑕录用宜在兹辰可追封邵陵县开国侯食邑一千户以其息惠觉为嗣明彻为隋师所执卒於长安故有是命。  

东魏静帝武定末高贞与弟谥俱至孝父亡治丧墓次甘露白雉降集焉有司以闻诏标闾里。  

北齐神武为东魏丞相时尉兴敬为帐内都督神武败周文於邙山兴敬为流矢所中卒赠泾岐幽三军事爵为公谥曰：闵庄神武哀惜之亲临吊赐其妻子禄如兴敬存焉。  

文宣帝受禅初诏故太傅孙腾故太保尉景故大司马娄昭故司徒高昂故尚书左仆射慕容绍宗故领军万俟干故定州刺史段荣故御史中尉刘贵故御史中尉窦太故殷州刺史刘丰故济州刺史蔡隽等并左右先帝经赞皇基，或不幸早殂或殒身王事可遣使者就墓致祭并抚问妻子慰逮存亡。  

天保元年祭告故赠太尉魏泰之墓泰初从神武西讨为周文所袭自杀妻武平娄后妹也。泰虽以亲见幸而功名自建。  

陆彦师字云   房初仕後魏为襄城王元旭参军以父难去职哀毁殆不胜丧与兄邛庐於墓次负土成坟公卿重之多就墓侧存问晦朔之际车马不绝文宣闻而加叹旌表门闾号其所住为孝终里。  

武成帝以清河王岳显祖时为高归彦谗构忧悸而薨後归彦反世祖知其所谮曰：清河忠烈尽力皇家而归彦毁之间吾骨肉籍没归彦以良贱百口赐岳家。又後思岳之功重赠太师太保。  

梁太祖开平元年十二月诏故荆南节度使守中书令上谷王周赠太师故武昌军节度使兼中书令西平王杜洪赠太傅先是鄂渚再为淮夷所侵攻围甚急杜洪以兵食将尽继来乞师帝料其隔越大江难以赴援兼以荆州据上游多战舰去江夏甚迩因命周举舟师氵公流以救之，於是引兵东下才及鄂界遇朗州背盟作乱乘江陵之虚纵兵袭破之俘掠。且尽既而士卒知之皆顾其家咸无斗志遂为淮寇所败将卒溃散忿恚自投于江之本姓犯文穆皇帝庙讳（臣钦。若等曰：本姓成）至是因追赠以其系出周文故赐姓周氏及兵败之後武昌以重围经年粮尽力困救援不至讫为淮寇所舀载洪以送淮扬遂杀之此二镇也。皆以忠节殁於王事帝每言诸藩屏豫经纶之业必有首痛洪之薨至是追赠之後深加轸悼各以其子孙宗属录用焉。  

三年八月赠故山东道节度使留後王班太保赠故同州观察判官卢匪躬工部尚书班故河阳将累以军功为郡守主留事於襄阳为小将王求所杀匪躬尝为刘知俊判官知俊反不偕行为乱兵所害。  

是年赠牢墙使（梁祖讳诚。故曰：牢墙）王仁嗣司空故同州押衙史肇右仆射押衙王彦洪高汉诠丘奉言仇琼并刑部尚书王筠御史司宪初知俊将叛谋会诸将询所宜仁嗣等持正不挠悉罹其酷至是褒赠之。  

○闰位部　明赏  

夫爵以报德赏以报功盖百王不易之令典也。而况闰位之君临御非广邻有疆国下览群心傥非示彼宽仁厚其褒赏则何以致文武之输诚被众庶之为服所以当旋凯而振旅也。则行饮至策勋之礼或拓宇而开邑也。则施疏爵畴庸之典故使忠义激於肝肠华宠浃於家族舍此道也。其可济乎！。  

秦始皇初为秦王二十年燕太子丹使荆轲献督亢之地图轲既取图奏之秦王发图图穷而匕首见荆轲逐秦王秦王环柱而走群臣皆愕卒起不意尽失其度而秦法群臣侍殿上不得持尺寸之兵轲乃逐秦王而卒惶急无以击轲而以手共抟之是时侍医夏无。且以其所奉药囊提荆轲也。左右既前杀轲秦王不怡者良久已而论功赏群臣及当坐者各有差而赐夏无。且黄金二百镒曰：无。且爱我乃以药囊提荆轲也。  

蜀先主定益州赐诸葛亮法正张飞关羽金各五百斤银千斤钱五千万锦千匹其馀班赐各有差（西蜀围成都刘璋出降蜀中殷盛先主置酒大飨士卒取蜀中金银分赐将士还其帛）。  

吴大帝黄武五年攻石砀孙奂为扬武将军领江夏太守以地主使所部将军鲜于丹帅五千人先断淮道自帅吴硕张梁五千人为军前锋降高城得三将大军引还大帝诏使在前住驾过其军见奂军阵整齐帝叹曰：初吾忧其迟钝今治军诸将少能及者吾无忧矣。拜扬威将军封沙羡侯吴硕张梁皆礻卑将军赐爵关内侯。  

景帝初封琅邪王废帝废孙琳使宗正孙楷中书郎董朝迎帝即位永安元年十月壬午诏曰：夫褒德赏功古今通义其以大将军为丞相荆州牧增食五县武卫将军恩为御史大夫卫将军中军督封县侯威远将军授为右将军县侯偏将军杂号将军亭侯长水校尉张布辅道勤劳以布为辅义将军封永康侯董朝亲迎封为乡侯。  

十一月帝闻孙逆谋阴与张布图计十二月诛己巳诏以左将军张布讨奸臣加布为中军督封布弟为都亭侯给兵三百人弟恂为校尉。  

後主大帝孙和子也。初封乌程侯景帝薨丞相濮阳兴左将军张布迎立之元兴元年八月以上大将军施绩大将军丁奉为左右大司马张布为骠骑将军加侍中诸增位班赏一皆如旧。  

宋高祖践祚思佐命之功诏曰：散骑常侍尚书仆射镇军将军丹阳尹徐羡之监江州豫州之西阳新蔡诸军事抚军将军江州刺史华容侯王弘散骑常侍护军将军作唐男檀道济中书令领太子詹事傅亮侍中中领军谢晦前左将军江州刺史宜阳侯檀韶使持节雍梁南北秦四州荆州之河北诸军事後将军雍州刺史关中侯赵伦之使持节督北徐兖青三州诸军事征虏将军北徐州刺史南城男刘怀慎散骑常侍领太子左卫率新淦侯王伸德前冠军北青州刺史安南男向弥左卫将军滠阳男刘粹使持节南蛮校尉亻艮山子刘彦之西中郎司马南郡宜阳侯张邵参西中郎军事建威将军河东太守资中侯沈林子等或忠规远谋扶赞洪业或肆勤树绩弘济艰难经始图终勋烈惟茂并宜与国同休飨兹大赉羡之可封南昌县公弘可华容县公道济可改封永循县公亮可建城县公晦可武昌县公食邑各二千户韶可更增邑二千五百户伸德可增邑二千二百户怀慎彦之各进爵为侯粹改封建安县侯并增邑千户伦之可封霄城县侯食邑千户邵可封临沮县伯林子可封汉寿县伯食邑六百户开国之制率循旧章羡之迁尚书令扬州刺史加散骑常侍进位司空录尚书事常侍刺史如故。  

明帝初即位下诏曰：夫良图宣国赏崇彝命殊绩显朝荣勤王府安南将军江州刺史王景文风度淹粹理授清畅体兼望实诚备夷宝历方启密赞义机妖徒干纪豫毗庙略宜登茅社永传厥祚朕澄氛宁极实资多士疏爵畴庸膺徽烈尚书左仆射领卫尉蔡兴宗识怀详正思局通敏吏部尚书领太子左卫率褚渊器情闲茂风业昭远并谋参军政绩亮时艰拓宇开邑允勋典景文可封江安县侯食邑八百户兴宗可始昌县伯渊可南城县伯食邑五伯户景文固让不许乃受五百户。  

南齐太祖建元元年四月即位五月诏封佐命文武功臣新除司徒褚渊等三十一人进爵增户各有差明帝建武末王敬则叛逆既败封左兴盛新吴县男崔恭祖遂兴县男刘山阳湘阴县男胡松沙阳县男各四百户赏平敬则也。  

梁太祖开平二年十月以行营左厢步军指挥使贺瑰为左龙虎统军以左天武军夹马指挥使尹皓为辉州刺史以右天武都头韩塘为神捷指挥使左天武第三都头胡赏为右神捷指挥使仍赐帛有差以解晋州围之功也。  

三年六月同州节度使刘知俊据郡叛知俊弟内直右保胜指挥使知浣自雒奔至潼关右龙虎军十将张温以上二十二人於潼关擒获刘知浣送至行在敕知浣逆党之中最为头角龙虎军亲兵之内实冠瓜牙昨者攻取潼关率先用命寻则擒获知浣最上立功颇壮军威将除国难所悬赏格便可支分许赐官阶固须除授但昨捉获刘知浣是张温等二十二人一时向前共立功效其赏钱一千贯文数内一百贯文与最先打倒刘知浣衙官李稠四十三贯文与十将张温二十人各与钱四十二贯八百五十文立功敕救命便授郡府亦缘同时立功人数不少所除刺史难议偏颇宜令逐月共支给正刺史料钱二百贯文数内十将张温一人每月与十贯文馀二十一人每月每人各分九贯文仍起七月一日以後支给人与转官职仍勘名仰分析申奏当与施行。  

乾化元年九月帝驻相州赏左亲骑指挥使张仙右云   骑指挥使宋铎尝身先陷阵各赐帛。  

二年三月敕以攻下枣︹县有功将校杜晖等一十一人并超加检校官衙官宋彦等二十五人并超授军职。  

○闰位部　延赏  

夫念功不忘延赏及後邦家之治所以有成人臣之心，於是知劝虽商周之盛典坟所载未尝易此也。而况当艰危之际有战伐之事或分据於一方或抗衡於中国必在总揽豪杰网罗英俊显忠遂良育才乐善而已其有同德之臣一心之士生著功烈没树风声思有以答彼忠诚昭斯国典则有轸遗孤┰宗党或锡以土宇或授之冠冕或接於姻娅或修乎！废绝盖恻隐之至仁不朽之盛德也。以至推流根之泽颁锡壤之恩。又足以慰罔极之悲成不匮之孝焉。  

蜀先主时庞统为军师中郎将从入蜀进围雒阳统率众攻城为流矢所中卒先主痛惜言则流涕拜统父议郎迁谏议大夫。  

法正为尚书令卒先主为之流涕赐子邈爵关内侯董允为大将军卒後主痛惜赐子粲爵关内侯。  

吴大帝时陈武为偏将军奋命战死帝哀之武子修有武风建安末追录功臣後封都亭侯。  

凌操为破贼校尉从大帝讨夏口先登破其前锋中流矢死子统年十五左右多称述者帝亦以操死国事拜统别部司马行破贼都尉使摄父兵。  

凌统为偏将军病卒二子烈封年各数岁帝内养於宫爱待与子同及八九岁追录统功封烈亭侯还其故兵後烈有罪免封复袭爵领兵。  

蒋钦为津右护军大帝讨关帅钦督水军入沔道病卒帝素服举哀以芜湖民二百户田二百顷给钦妻子子壹封宣城侯。  

黄盖领武陵太守加偏将军大帝践祚追论其功赐子柄爵关内侯。  

孙皎为征虏将军建安二十四年卒大帝追录其功封子裔为丹阳侯。  

程普为荡寇将军卒及大帝称尊号追论普功封子咨为亭侯。  

顾雍为丞相初疾微时大帝令医赵泉视拜其少子济为骑都尉雍闻悲曰：泉善别死生吾必不起故帝欲及吾目见济拜也。济袭爵无後绝景帝永安元年诏曰：故丞相雍至德忠贤辅国以礼而侯统废绝朕甚愍之其以雍次子裕袭爵为醴陵侯以明著旧勋朱据为骠骑将军赐死後二子熊损复为全公主所谮皆死永安中追录前功以熊子宣袭爵云   阳侯尚公主。  

後主即位诏曰：故仆射屈晃志扶社稷忠谏忘身封晃子绪为东阳亭侯弟恭为立义都尉绪亦至尚书仆射（晃大帝时为尚书仆射帝时废太子和晃固谏斥还乡里至是追其功封其子弟焉）。  

宋高祖时初刘锺从帝为行参军征广固以功封永新县男食邑五百户後平蜀有功应封四百户男以先有封爵减户赐以次子敬顺高昌县男食邑百户沈庆之为侍中太尉义阳王昶反庆之从帝渡江总领众军少子文耀年十馀岁善骑帝爱之。又封永阳侯食邑千户。  

谢弘微继从叔峻後袭爵建昌侯晋世名家身有国封者起家多拜员外散骑侍郎弘微亦拜员外散骑侍郎王大司马参军。  

沈文季字仲达吴兴武康人父庆之为司空孝建三年文季起家辟州主簿迁秘书郎以庆之勋重大明五年封文季山阳县五等伯。  

南齐武帝时王敬则为右卫将军。又封敬则子元迁为东乡侯食邑三百七十户。  

梁高祖时江淹为金紫光禄大夫醴陵侯卒子为袭封自丹阳丞为长城令有罪削爵晋通四年帝追念淹功复封为吴昌伯邑如先。  

杨公则为中卫军宁都侯卒子瞟嗣有罪国除高祖以公则勋臣特诏听庶长子眺嗣固让历年乃受。  

北齐孝昭帝时诏九州勋人有重封者听分授子弟以广骨肉之恩。  

武成时张雕为国子祭酒待诏文林馆子德冲谦谨善於人伦聪敏好学颇涉文史以帝师之子早见旌擢历员外散骑侍郎太师府掾入中书舍人随例待诏。  

梁太祖开平元年九月魏博罗绍威二男廷望廷矩年在幼稚皆有材器帝以其藩屏勋臣之胄宜受非次之用皆擢为郎恩命既行之後二子亦就班列绍威乃上章以齿幼未任公事乞免主印宿直从之四年四月壬戌诏曰：追养以禄王者推归厚之恩欲静而风人子抱终身之感其以刑部尚书致仕张策及三品四品常参官二十二人先正各追赠一等。  

五年五月甲申朔制曰：诸道节度使钱Α张宗马殷王审知刘隐各赐一子六品正员官高季昌赐一子八品正员官贺德伦赐一子九品正员官。  

## ●卷二百十一  

○闰位部　求旧继绝求旧  

《周书》曰：人惟求旧《传》曰：礼不忘其本盖云：仁厚之至也。自孙刘并起南北建号以暨于梁室咸君临其国施命兴化至乃追念畴曩深怀雅固笃其恩意推之礼遇或屈法以申宥或叹逝而思贤以至巡省维桑周爰顾慕优其赐予加之蠲复颁爵州闾之耆艾延宠藩国之僚佐人用胥悦俗以归厚夫如是则泽虽渥而非偏赏虽丰而不僭矣。  

蜀先主初领荆州牧以廖立为长沙太守会吴将吕蒙掩袭南三郡立脱身走自归先主先主素识待之不深责也。以为巴郡太守。  

後主为太子时来敏为家令後主即位为光禄大夫坐过黜免後主以敏东宫旧臣特加优等故废而复起以为执慎将军。  

吴孙策与周瑜同年友善瑜自寿春还吴策亲自迎瑜授瑜建威中郎将策。又给瑜鼓吹为治馆舍赠赐莫与为比策令曰：周公瑾英隽异才与孤有总角之好骨肉之分如前在丹阳发兵众及船粮以济大事论德酬功此未足以报者也。  

大帝尝与朱然同书学结恩爱至统事以然为馀姚长累迁左司马右军师纟为大督及寝疾帝昼为减膳夜为不寐中使医药口食之物相望於道自创业功臣疾病帝意所锺吕凌统外然其次矣。及卒素服举哀为之感恸。  

滕裔父胄善属文大帝待以宾礼军国书疏尝令损益润色之亦不幸短命帝为之追录旧恩封裔都亭候。  

景帝初为琅邪王居会稽时太守濮阳兴深与相结及即位徵兴为太常卫将军平军国事封外黄侯。  

宋高祖时谢景仁初为桓玄黄门侍郎时高祖为桓修抚军中兵参军尝诣景仁谘事景仁与语悦之因留高祖共食食未辨而景仁为玄所召玄性促急俄顷之间骑诏续至高祖屡求去景仁不许曰：主上见待要应有方我欲与客共食岂当不得待竟安坐饱食然後应召高祖甚感之尝谓景仁是太傅安孙及平京邑入镇石头景仁与百僚同见高祖高祖目之曰：此名公孙也。谓景仁曰：承制府须记室参军今当相屈以为大将军武陵王遵记室参军仍为从事中郎雅相推重申以婚姻庐陵王义真妃景仁女也。  

永初元年诏曰：彭沛下邳三郡首事所基情义缱绻事由情奖古今所同彭城桑梓本乡加隆攸在优复之制宜同丰沛可复租布三十年。  

文帝初为冠军将军以丘渊之为长史及即位以旧恩历显官侍中都官尚书吴郡太守。  

元嘉四年三月丙子诏曰：丹徒桑梓绸缪大业攸始践境永怀触感罔极昔汉章南巡加恩元氏况情义二三有兼曩日思播遗泽酬慰士民其蠲此县今年租布。  

二十六年三月幸丹徒申南北沛下邳三郡复。又诏曰：京口肇祥自古著符近代衿带江山表里华甸经途四达利尽淮海城邑高明土风淳壹包总形胜实唯名都故能光宅灵心克昌帝业顷年岳牧迁回军民从散里庐宇不逮往日皇基旧乡地兼藩重宜令殷阜式崇形望可募诸州乐移者数千家给以田宅并蠲复五月丙寅。又诏曰：吾生於此城及卢循肆乱害流兹境先帝以桑梓根本同休戚复以蒙稚猥同艰难情义缱绻夷险兼备旧物遗踪犹存心目岁月不居逝逾三纪时人故老与运零落眷惟既往倍深感叹可搜访于时士庶文武今尚存者具以名闻人身已亡而子孙见在优量赐赉之。  

孝武帝初为都督江州刺史时江蛮为寇文帝遣太子步兵校尉沈庆之伐之庆之以王国令使吴喜自随使命去来喜为帝所知赏帝於巴口建义喜遇病不堪随庆之下事平帝以喜为主书稍见亲遇擢为诸王学官。  

王景文为宣城太守元凶劭以为黄门侍郎未及就孝武帝入讨景文遣间使归款以父在都邑不获致身及事平颇见嫌责犹以旧恩除南平王铄司空长史不拜出为东阳太守。  

大明二年诏曰：先帝灵命初兴龙飞西楚岁纪浸远感往缠心奉迎文武情深常棣思弘殊泽以申永怀吏身可赐爵一级军户免为平民。  

七年三月巡南豫南兖二州诏曰：朕弱年操制出牧司雍承政宣风荐历年纪国步中阻治戎江甸艰夷情义系于怀今或讲练训涉兹境闾故邑耆旧在目罕存年世未远歼亡大半抚迹惟事倾慨兼著太宗宴故晋阳洽恩世祖流仁济畿畅泽永言往猷恩广前赉可蠲历阳郡租输三年遣使巡慰问民疾苦鳏寡孤老六疾不能自存者厚赐粟帛年高加以羊酒凡一介之善随才铨贯前国名臣及府州佐吏量所沾锡人身已往施及子孙。  

十二月幸历阳追思在藩之旧下诏曰：故光禄勋前征虏长史邓裔之体局沈隐累任著绩朕昔当藩重首先佐务心力款尽弗忘于怀往岁息璩凶悖自取诛剪氵公恩及琬特免[C260]戮今可擢为给事黄门侍郎以旌宿诚明帝初为湘东王时虞愿为国常侍转寻阳王府墨曹参军及帝立以愿儒史学涉兼藩国旧恩意遇甚厚除太常丞。  

江谧字令和为于湖令明帝为南豫州谧倾身奉之为帝所亲待即位以为骠骑参军转尚书度支郎俄迁右丞兼比部郎。  

南齐太祖初为宋相国沈昭略为西曹掾甚赏之及即位谓王俭曰：南士中有沈昭略何职处之俭拟以前军将军帝不欲违乃可其奏寻为中书郎累迁侍中崔慧景宋末为长水校尉自结太祖明三年豫章王为荆州太祖受禅遣慧景奉表称庆还京师太祖召见加意劳接转平西府慧景留为镇西司马兼谘议太祖受禅封安乐县子三百户司马南郡内史。  

垣闳宋明初为散骑常侍领长水校尉与豫章王对直殿省迁右卫将军太祖即位以有心诚封爵如旧加给事中领骁骑将军。  

武帝少年与萧景先共车行泥路车久故坏至领军府西门车辕折狼狈景先谓帝曰：两人脱作领军亦不得忘今日艰辛及武帝践祚诏以景先为兼领军将军拜日羽仪甚盛倾朝观瞩拜还未至府门中诏相闻领军今日故当无折辕事邪景先奉谢景先事上尽心故恩宠特密初西还帝坐景阳楼召景先语故旧唯豫章王一人在席而已。  

王晏初为西安主簿武帝时为长史与晏相遇後转镇西板宴记室镇湓城晏专心奉事军旅书翰皆委焉及武帝即位累迁常侍丹阳尹宴位任亲重朝夕进见言论朝事自豫章王嶷尚书令王俭皆降意以接之而晏每以疏漏被帝呵责连称疾久之帝以晏须禄养转为江州刺史晏固辞不愿外出见许留为吏部尚书领太子右率终以旧恩见宠张欣泰为尚书都官郎武帝与欣泰早经款遇及即位以为直阁将军领禁旅。  

沈冲字景绰为武帝征虏长史寻阳太守甚见委遇世祖还都使冲行府州县太子中庶子帝在东宫待以恩旧及即位转御史中丞虞初为宋黄门郎武帝始从官家贫薄推国士之眷数相分与每行必呼帝同载帝甚德之明中世祖为中军引为谘议参军遣吏部江谧持手书谓曰：今因江吏部有白以君情顾意欲相屈建元初转太子庶子帝即位以布衣之旧从容谓曰：我当令卿复祖业转侍中朝廷咸惊其美（臣钦。若等曰：按《晋书》虞肃父孝武帝时为侍中即祖也。）。  

刘悛初为宋桂阳王征北中兵参军与武帝同直殿内为明帝亲待繇是与世祖款好迁通直散骑侍郎及武帝镇湓城後悛出为广州刺史武帝自寻阳还遇悛於舟渚间欢宴叙旧停十馀日乃下遣文惠太子及竟陵王子良摄衣履修父友之敬帝既即位累迁长兼侍中车驾数幸悛宅宅盛治山池造瓮牖世祖著鹿皮冠被悛菟皮衾於牖中宴乐以冠赐悛至夜乃去後从驾登蒋山帝数叹曰：贫贱之交不可忘糟糠之妻不下堂顾谓悛曰：此况卿也。世言富贵好改其素情吾虽有四海今日与卿尽布衣之悛起拜谢。  

周山图初为辅国将军及武帝践祚迁竟陵王镇北司马带南昌太守将军如故以湓城之旧出入殿省甚见亲信。  

王谌永明初迁豫章王太尉司马武帝与谌相遇於宋明之世故委任为辅国将军。  

到为黄门郎解职武帝即位迁太子中庶子不拜。又除长沙王中军长史司徒左长史先是宋世帝数游会家同从明帝射雉郊野渴倦得早青瓜与帝对剖食之帝怀其旧德意眄良厚至是一岁三迁海陵王初为新安王及即帝位诏曰：新安国五品以上悉与满叙自此以下皆听解遣其欲仕者所乐明帝初为宣城王即位诏宣城国五品以上悉与满叙自此以下皆听解遣其欲仕者所乐。  

梁高祖初开霸府以齐司徒右长史任为骠骑记室参军始高祖与遇竟陵王西邸从容谓曰：我登三府当以卿为记室亦戏高祖曰：我。若登三事当以卿为骑兵谓高祖善骑也。至是故引符昔言焉奉笺曰：伏承以今月令辰肃膺典策德显功高光副四海含生之伦庇身有地况受教君子将二十三年咳唾为恩眄睐成饰小人怀惠顾知死所昔承清晏属有绪言提挈之旨形乎！善谑，岂非多幸斯言不渝虽情谬先觉而迹沦骄饵汤沐具而非吊大厦构而相明公道贯二仪勋超遂古将使伊周奉辔桓文扶毂神功无纪化物何称府朝初建俊贤骧首惟此鱼目唐突顾已循涯知尘忝千载一逄再造难答虽则陨越。且知所报。  

天监元年复南兰陵武进县依前代之科。  

大同十年三月帝幸兰陵谒建陵至陵诏曰：故乡老少接踵远至情貌孜孜。若归于父宜有以慰其此心并可锡位一阶并加颁赉所经县邑无出今年租赋监所责民蠲复二年普赉内外从军官主左右钱米各有差因作还旧乡诗癸卯诏园陵职司恭军勤劳并赐位一阶并加沾赉是月幸回宾亭宴帝乡故老及所经郡县奉迎候者少长数千人各赉钱二千。  

萧琛为侍中高祖在西邸早与琛狎每朝宴接以旧恩呼为宗老琛亦奉陈昔恩以早中阳夙忝同虽迷兴运犹荷洪慈帝答曰：虽云：早契阔乃自非同志忽谈兴运。且异狂奴陶弘景齐末义师平建康问议禅代弘景援引图数处皆成梁字令弟子进之高祖既早与之游及即位後恩礼逾笃书问不绝冠盖相望。  

何点与高祖有旧及践祚手诏曰：昔因多暇得访逸轨坐修竹临清池忘今语古何其乐也。别丘园十有四载人事艰阻亦何可言自应运在天每思相见密迩物色劳甚山阿严光排九重践九等谈天人叙故旧有所不臣何伤於高文先以皮弁谒子桓伯况以绡见文叔（文先阳彪字子桓魏文帝字伯况周党字文叔光武）求之往策不无前例今赐卿鹿皮巾等後数日望能入也。点以巾褐引入华林园高祖甚悦赋诗置酒恩礼如旧仍下诏曰：前徵士何点高尚其道身安容膝脱落形骸栖志朕日昃思治尚想前哲况亲得同时而不与为政喉舌任切必俟邦良诚望贲然屈居献替可徵为侍中辞疾不起乃复诏曰：徵士何点居贞物表纵心尘外夷坦之风率繇自远往因素志颇申宴言眷彼子陵情兼惟旧昔仲虞迈俗受俸汉朝安道逸志不辞晋禄此盖前代盛轨往贤所同可详加资给并出在所日费所须大官别给既人高曜卿故事同垣下（袁涣字曜卿魏太祖赐垣下）天监三年卒时年六十八诏曰：新除侍中何点栖迟衡泌白首不渝奄字至殒丧倍怀伤恻可给第一品材一具赙钱二万布五十疋丧事所须内监经理。又敕点弟裔曰：贤兄徵君弱冠拂衣华首一操心游物表不滞近迹脱落形骸寄之幽远理情胜致遇兴弥高文会酒德抚际逾远朕膺受图思长声教朝多君子既贵成雅俗野有外臣宜弘此难进方赖清徽式隆大业昔在布衣情期早著资以仲虞之秩待以子陵之礼听览暇日角巾引见然汾射兹焉有记一旦万古良怀伤悼乡友于淳至亲从亡偕老之愿致使反夺缠绵永恨伊何可任永矣。奈何。  

曹景宗为领军将军高祖数宴见功臣共道故旧景宗醉後谬忘或误称下官高祖故纵之以为笑乐范云   为吏部尚书尝侍宴高祖谓临川王宏鄱阳王忄炎曰：我与尚书少亲善申四海之敬今为天下主此礼既革汝宜代我呼范为兄二王下席拜与云   同车还尚书下省时人荣之。  

王珍国尝以明镜献诚於高祖高祖断金以报之後因侍宴帝问曰：卿明镜尚存昔金何在珍国答曰：黄金在臣肘不敢失坠复为右卫将军加给事中迁左卫将军加散骑常侍天监初封滠阳县侯邑千户元帝初镇荆州颜协为记室及卒甚叹惜之为怀旧诗以伤之其一章曰：弘都多雅度信乃含忠实鸿渐殊未上材淹下秩。  

宗懔初为元帝记室後为别驾江陵令及帝即位擢为尚书侍郎。又手诏曰：昔扶柳开国尚曰：故人西乡作土本繇宾客况事涉勋庸而无爵赏尚书侍郎宗懔极有帷幄之谋诚深股肱之任从我於迈多历岁事可封信安县侯食邑一千户。  

王褒为安成郡太守侯景度江建业扰乱文帝承制转智武将军南平内史及嗣位於江陵欲待褒以不次之位褒时犹在郡敕王僧辨以礼发遣褒乃将家西上元帝与褒有旧相得甚欢拜侍中累迁吏部尚书左仆射。  

陈高祖即位以左光禄大夫王冲前代旧臣特申长幼之敬。  

沈恪吴兴武康人也。在梁为新喻侯高祖与恪同郡情好甚匿萧映卒后高祖南讨李贲仍遣妻子附恪还寻补东宫直。  

文帝梁末避地临安干骆牙母观帝仪表知非尝人待之甚厚及即位牙为越州刺史初牙母之卒也。于时饣羲饣堇兵荒至是始葬诏赠牙母尝安国太夫人谥曰：恭迁牙为贞威将军晋陵太守。  

华皎梁代为尚书比部令史候景之乱事景党王伟高祖南下文帝为景所囚皎遇帝甚厚景平文帝为吴兴太守以皎为都尉绿军府帛多以委之皎聪惠勤於簿领及文帝即位除开远将军右衙将军天嘉元年封怀仁县伯邑四百户。  

北齐高祖少与司马子如相结分义甚深及入雒除右仆射与侍中高岳侍中孙腾右仆射高隆之等共知朝政甚见信重高祖镇晋阳子如时笙谒见待之甚厚并坐同食从旦达暮及其当还高祖及武明后俱有赉遗率以为常。  

刘贵为御史中尉虽非佐命元功然与高祖布衣之旧特见亲重。  

长仕东魏为怀朔镇将常见高祖甚异之谓高祖云：君乃康世之才终不徒然也。请以子孙为兴和中启赠司空公子宁相府从事郎中。  

崔陵仕东魏为左光禄大夫仍镇黄门寻以贪污为御史所劾因还乡里遇赦始出高祖以陵本豫义旗复其黄门。  

文宣帝天宝初陈留太守徐远为御史所劾遇赦免沈废二年帝以远勋旧特用为领军府长史。  

武成帝居藩曾病文宣令齐州刺史崔季舒疗之亻尽心力太宁初追还引见慰勉累拜度支尚书开府仪同三司张雕为平原太守坐赃贿失官武成即位以旧恩除通直散骑侍郎。  

魏收为中书监兼右仆射开府坐罪除名河清三年起除清都尹寻遣黄门郎元文遥敕收曰：卿旧人事我家最久前者之罪情在可恕比令卿为尹非为美授但初起卿斟酌如此朕，岂可用卿之才而忘卿身待至十月当还卿开府。  

梁太祖唐天复元年正月兼河中节度至府出东郊以素服拜于故节度使王重荣之垅以申夙分。又辟其少子瓒为节度判官。又请故宰相张为重荣神道碑曰：帝顷自左冯来归蒲坂而重荣识在田之奇状有附翼之深期刘宣威坐席之言形于昔日乔太尉英雄之许感极兹辰帝追思之深故恩礼。若是开平二年四月以户部尚书致仕裴迪复为右仆射迪敏事慎为达吏治明筹帝初建节旄於夷门迪一谒见如故知乃辟为从事自是之後历三十年委四镇租赋兵籍帑廪官吏狱讼赏罚经费运漕事无巨细皆得专之帝每出师即知军州事逮于二纪不出梁之闳甚有礻卑赞之道禅代之岁命为太常卿属年已耆耋视听昏塞不任朝谒遂请老许之期月复起师长庶官焉。  

三年以蒲州肇迹之地。且因经略延，於是巡幸数月暇日游豫至焦梨店颇述前事念王重荣旧功下诏褒奖而封崇之。  

刘崇太祖微时尝佣力崇家及即位召崇用之历殿中监商州刺史崇之母抚梁祖有恩梁氏号为国婆徐宋之民谓崇家为豢龙刘家子鼎起家为大理评事。  

○闰们部　继绝夫继绝之礼王者所以归民置後之文圣人所以劝善况馀分建历大德未融固宜昭兴灭之仁丰延赏俾神明之後不废於蒸尝公侯之家克绍於圭组用能率励勋德怀服蒸黎者焉。  

宋高祖永初元年四月即位诏曰：夫微禹之感叹深後昆盛德必祀道隆百世晋氏封爵当随运改至於德参微管勋济苍生爱人怀树犹或勿剪虽在异代义无冫民绝降杀之宜一依前典可降始兴公封始兴县公庐陵公封柴桑县公千户始安公封荔浦县侯长沙公封醴陵县侯康乐公可即封县公各五百户以奉晋故丞相王导太傅谢安大将军温峤大司马陶侃车骑将军谢玄之祀。  

是月封晋临川王司马宝为西丰县侯食邑千户。  

南齐太祖建元元年四月即位诏曰：继世象贤列代盛典畴庸嗣美前载令图宋氏通侯乃宜随运省替但钦德怀义尚表坟闾况功济区夏道光民俗者哉！降差之典宜遵往制南康县公华容县公可为侯萍乡县侯可为伯减户有差以继刘穆之王弘何无忌後。  

梁高祖天监元年四月巴陵王殂以谢沭县公萧宝义为巴陵王以奉齐祀。  

是年诏曰：褒隆往代义炳彝则朕当此乐推思弘前典齐豫章王元琳故巴陵王昭胄子周齐氏宗国高武嫡嗣宜祚井邑以传世祀降封新涂县侯五百户南齐和帝敬帝太平元年十二月以前昌平令刘督为汝阴王前镇西法曹行参军萧纟宏为巴陵王奉宋齐二代後陈高祖永定三年四月江阴王殂以梁武林侯萧谘子季卿嗣为江阴王。  

宣帝太建三年六月江阴王萧季卿以罪免封东中郎长沙王府谘议参军萧彝为江阴王。  

是年追封侯安都为陈集县侯邑五百户子为嗣（安都於文帝天嘉四年）。  

北齐孝昭皇帝皇建元年八月即位诏自高祖创业已来诸在佐命功臣子孙绝灭国统不传者有司搜访近亲以名闻当量为立後。又诏曰：昔武王克商先封两代汉魏二晋无废兹典及元氏统历不率旧章朕纂承大业思弘古典但二王三恪旧说不同可议定是非列名条奏其礼仪体式亦仰议之。  

梁太祖开平二年三月以鸿胪卿李从唐室宗属封莱国公为二王後有司奏莱国公李从合留三庙於西都梁敬帝坐事赐死至是追封选地位建立庙宇以备四仲祀祭命度支供给以遵彝典。  

十二月立二王三恪南郊礼仪使状曰：诗称有客书载虞宾实因禅代之初必行兴继之命俾之助祭式表推恩兼垂恪敬之文别示优崇之典徵於历代袭用旧章谨案唐朝以後魏元氏子孙韩国公为三恪以周宇文氏子孙为介国公隋朝杨氏子孙为来国公为二王後今伏以国家受禅封唐朝子孙李从为莱国公今参详合以介国公为三恪来国公莱国公为二王後。  

## ●卷二百十二  

○闰位部　招谏  

古之令王曷尝不谋及黄询于刍荛昼日以询问命官而箴阙然後臻夫治也。自大运中否群雄擅命瓜剖鼎峙分霸区域吴蜀而下逮乎！朱梁或克己悔过畴咨善训或灾谪著见乐闻过咎或遵述古道以广言路或延访幽远以询阙政莫不发明诏布德音勤勤恳恳而敷求谠议者已。若乃纳谏有如流之速从善有转规之易斯固弥缝其阙驯致於道其如闻义不徙垂之空言者亦可恧欤。  

吴大帝权初信任校事吕壹壹後奸罪发露伏诛帝引咎责躬乃使中书郎袁礼告谢诸大将因问时事所当损益礼还复有诏责数诸葛瑾步骘朱然吕岱等曰：袁礼还云：与子瑜（诸葛瑾字）子山（步骘字）义封（朱然字）定公（吕岱字）相见并以时事当有所先後各自以不掌民事不肯便有所陈悉推之伯言（孙逊字）承明（潘字）伯言承明见礼泣涕恳恻辞旨辛苦至乃怀执危怖有不自安之心闻此怅然深自刻怪何者夫惟圣人能无过行明者能自见耳人之举措何能悉中独当已有以伤拒众意忽不自觉故诸君有嫌难耳不尔何缘乃至於此乎！自孤兴军五十年所役赋凡百皆出於民天下未定孽类犹存士民勤苦诚所贯知然劳百姓事不得已与诸君从事自少至长有二色以谓表里足以明露公私分计足用相保尽言直谏所望诸君拾遗补阙孤亦望之昔卫武公年过志壮勤求辅弼每独叹责。且布衣韦带相与交结分成好合尚污垢不异今日诸君与孤从事虽君臣义存犹谓骨肉不复是过荣福喜戚相与共之忠不匿情智无遗计事统是非诸君岂得从容而已哉！同船济水将谁与易齐桓公诸侯之霸者耳有善《管子》未尝不叹有过未尝不谏谏而不得终谏不止今孤自省无桓公之德而诸君谏诤未出於口仍执嫌难以此言之孤於齐桓良优未知诸君於《管子》何如耳久不相见因事当笑共定大业整齐天下当复有谁凡百事要所当损益乐闻异计救所不逮。  

赤乌十一年二月地仍震诏群僚各厉精思朕过失无有所讳。  

宋文帝元嘉五年诏曰：朕承洪业临飨四海风化未弘治道多昧求之人事鉴寝惟忧加顷阴阳违序旱疫成患仰惟灾戒责深在予思所以侧身克念谳狱详刑上答天谴下恤民瘼群后百司其各献谠言指陈得失勿有所讳。  

孝武帝即位诏曰：世道未夷惟忧在国夫使群善毕举固非一才所议况以寡德属衰薄之期夙宵寅想永怀待旦王公卿士凡有嘉谋善政可以移风训俗咸达乃诚无或依隐。  

明帝泰始二年诏曰：夫秉机询政立教之攸本举贤聘逸弘化之所基故负鼎进弘殷代以康释钓作辅周祚斯朕甫承大业训道未敷虽侧忠规伫梦岩筑而良图莫荐奇士弗闻永鉴通古无忘宵寝今藩隅克晏敷化维始屡怀存治望箴阙王公卿士群僚庶官其有嘉谋直献扌求俗济时咸切事陈奏无或依隐。  

南齐太祖建元三年诏曰：王公卿士荐谠言。  

武帝永明元年诏内外群僚各举朕违肆心规谏。  

郁林王隆昌元年正月诏百僚极谏得失。  

明帝建武二年诏王公卿士内外群僚各举朕违肆心极谏。  

东昏侯永元三年正月诏百官陈谠言。  

梁武帝天监元年即位诏曰：商俗甫移遗风尚炽下不上达繇来远矣。升中驭索增其懔然可於公车府谤木肺石旁各置一函。若肉食莫言山阿欲有横议投谤木函。若从我江汉功在可于犀兕徒弊龙蛇方悬其次身高才妙摈压莫通怀传吕之术抱屈贾之叹理有然受困包匦夫大政侵小豪门陵贱四民已穷九重莫达。若欲自申并可投肺石函六年正月诏曰：径寸之宝或隐沙泥以人废言君子斯戒朕听朝宴罢思阐政术虽百辟卿士有怀必闻而蓄响幽遐未臻魏阙或屈以贫陋或间以山川顿足延首无因奏达岂所谓浮沉靡漏远近兼得者乎！四方士民。若有欲陈言刑政益国利民沦碍幽远不能自通者可各诠条布怀於刺史二千石有可申采大小以闻十年七月诏曰：昔公卿面陈载在前史令仆陛奏列代明文所以彼庶绩成兹群务晋氏陵替虚诞为风自此相因其失弥远遂使武帐空劳无汲公之奏丹墀徒辟阙郑生之履三槐八座殆有务之官宜有所论可入陈启庶藉周爰少裨寡薄。  

普通三年五月赦诏公卿百僚各上封事。  

大同二年三月诏曰：政在养民德存被物上令如风民应如草朕以寡德运属时来拨乱反正条焉三纪不能使重门不闭守在海外疆场多阻车书未一民疲转输士劳边防彻田为粮未得顿止治道不明政用多僻百辟无沃心之言四聪阙飞耳之听州辍刺举郡忘共治致使失理负谤无由闻达侮文弄法因事生奸石空陈悬锺徒设书不云：乎！股肱惟人良臣惟圣赖贤佐救其不及凡厥在朝各献谠言政治不便於民者可悉陈之。若在四远刺史二千石长吏并以奏闻细民有言事者咸为申达朕将亲鉴以舒其过文武在位举尔所知公侯将相随才擢用拾遗补阙勿有所隐。  

陈後主太建十四年二月诏曰：昔睿后宰民哲王御虽德称汪明能普烛犹复虚已乞言降情访道高咨岳牧下听舆台故能政。若神明事无悔吝朕纂承丕绪思隆大业尝惧九重已遂四聪未广欲听昌言不疲Φ足。若逢廷折无惮批鳞而口柔之辞傥闻於在位腹诽之意或隐於具僚非所以弘理至公缉熙帝载者也。内外卿士文武众司。若智周政术心练治体救民俗之疾苦辨禁网之疏密者各进忠谠无所隐讳朕将虚已听受择善而行庶深鉴物情贞我王度。  

至德四年正月诏曰：尧施谏鼓禹拜昌言求之异等久著前册举以淹滞复闻昔典斯乃治道之深规帝王之切务朕以寡昧丕承鸿绪未明虚已日旰兴怀万机多紊四聪弗达思闻謇谔采其谋略王公以下各荐所知傍询管库爰及舆皂一介有能片言可用朕亲加听览俾兹启沃。  

北齐文宣帝即位诏曰：有能直言正谏不避罪辜謇謇。若朱云   谔谔。若周舍开朕意沃朕心弼予一人利兼百姓者必当宠以荣禄待以不次。  

孝昭帝即位诏謇正之士并听进见陈事。  

梁太祖乾化元年正月朔日有食之庚寅制曰：两汉已来日蚀地震百官各上封事指陈得失盖欲周知时病尽达物情用缉国章以奉天诫朕每思逆耳罔忌触鳞将洽政经庶开言路况兹谪见当有咎徵其在列辟群臣危言正谏极万邦之利害致六合之殷昌毗予一人永建皇极。  

二年诏曰：谤木求规集囊贡事将裨理道岂限侧言应内外文武百官及草泽并许上封事极言  

○闰位部　纳谏  

《书》曰：惟木从绳则正后从谏则圣则知君以虚受为德臣以尽节为忠有国之谋猷立身之模范何莫繇斯者也。观夫闰位之君容纳直言信用正谏或有宠而必弃或临事而不行或营构而休工或畋游而罢意得顺流转规之旨获享国永年之运垂於世也。不亦美乎！。  

秦始皇为秦王九年齐人茅焦说秦王曰：秦方以天下为事而大王有迁母太后之名恐诸侯闻之繇此背秦也。秦王乃迎太后於雍而入咸阳（《说苑》曰：秦始皇立茅焦为傅。又爵之上卿太后大喜曰：天下元直使败复成安秦社稷使妾母子相见者茅焦之力也。）後居甘泉宫（咸阳宫西宫也。）。  

吴大帝以建安二十年征合肥率轻骑将往突敌长史张谏曰：此乃偏将之任愿抑贲育之勇怀霸王之计帝纳言而止明年将复出军。又谏，於是遂止不行。  

薛综为尚书仆射嘉禾中公孙渊降吴而复叛帝盛怒欲自亲征综上疏谏时群臣多谏帝遂不行（又选曹尚书陆瑁上疏谏帝览瑁书嘉其词理端切遂不行）。又大将军陆逊上疏谏帝纳用焉。  

张休为右弼都尉帝常游猎迨暮乃归休上疏谏戒帝大善之潘为少府帝数射雉谏帝曰：相与别後时或出耳不复如往日之数也。曰：天下未定万机务多射雉非急弦绝括破皆能为害乞特为臣故息置之出见雉翳故在乃手自撤坏之帝由是自绝不复射雉。  

刘基为大司农帝欢宴之末自起行酒虞翻伏地阳醉帝去翻起坐帝，於是大怒手剑欲击之时坐者莫不遑遽唯基起抱帝谏曰：大王以三爵後杀善士虽翻有罪天下孰知之帝曰：曹孟德尚杀孔文举孤於虞翻何有哉！基曰：孟德轻害士人天下非之今大王躬行德义欲与尧舜比隆何自喻於彼乎！翻由是得免帝因敕左右自今酒後言杀者皆不得杀。  

宋高祖初平关中得姚兴从女有盛宠以之废事谢诲谏即时遣出。  

文帝时雍州刺史张邵以黩货下廷尉将致大辟左卫将军谢述上表陈邵先朝旧勋宜蒙优贷帝手诏酬纳焉述语子综曰：主上矜邵夙诚特加曲恕吾所启谬会故特见酬纳耳。若此迹宣布则为侵夺主恩不可之大者也。使综对前焚之太祖後谓邵曰：卿之获免谢述有力焉。  

何尚之为尚书右仆射时文帝行幸还多侵夕尚之表谏优诏纳之。  

南齐太祖建元初王僧虔为丹阳尹郡县狱相承有上汤杀囚僧处上疏言之帝纳其言。  

武帝幸方山曰：朕经始此山之南复为离宫之所故应有迈灵丘灵丘者山湖新林苑也。太子詹事徐孝嗣答曰：绕去声黄山款牛首乃盛汉之事今江南未广民亦劳止愿陛下少更留神帝竟无所修立竟陵王子良永明末武帝将射雉子良上书谏虽不尽纳而深见宠爱梁高祖初为梁公纳齐东昏侯余妃颇妨政事侍中范云   常以为言未之纳也。後与范云   同入卧内云   。又谏曰：昔汉高祖居山东贪财好色及入关定秦财帛无所取妇女无所幸范增以为其志大故也。今明公始定天下海内想望风声奈何袭乱之踪以女德为累王茂因起拜曰：范云   言是公必以天下为念无宜留惜高祖默然云   便疏令以余氏赉茂高祖贤其意而许之明日赐云   茂钱各百万及在位敦睦九族优待朝士有犯罪者皆讽群下屈法申之百姓有罪皆案之以法缘坐则老幼不免一人亡逃则举家质作人既穷急奸宄益深後帝亲祠南郊秣陵老人遮帝曰：陛下为法急於黎庶缓於权贵非长久之术诚能反是天下幸甚，於是思有以宽之。  

江子四为尚书右丞大同二年上封事极言治政得失高祖诏曰：古人有言屋漏在上知之在下朕所种过不能自觉江子四等封事诏尚书可时加检校於有蠹患者便即勒停宜速详启勿致淹缓。  

北齐孝昭帝每访问左右冀获直言曾问舍人裴泽在外议论得失泽率尔对曰：陛下聪明至公自可远侔古昔而有识之士咸言伤细帝王之度颇为未弘帝笑曰：诚如卿言朕初临万机虑不周悉故致尔耳此事安可久行恐後。又疏漏泽因被宠遇其乐闻过如此赵郡王小名须拔与厍狄显安侍坐於孝昭帝帝曰：须拔我同堂弟显安我亲姑子今序家人礼除君臣之敬可言我之不逮显安曰：陛下多妄言曰：若何对曰：陛下昔见文宣以马鞭挞人常以为非而今行之非妄言邪帝握其手谢之。又使直言对曰：陛下太细天子更似吏帝曰：朕其知之然无法来父将整之以至无为耳。又问王答如显安皆从容受纳王为太子太傅孝昭帝斩人於前问曰：此人合死不曰：罪实合死但恨其不得死地臣闻刑人於市与众弃之殿廷非杀戮之所帝改容曰：自今当为王公改之。  

武成帝先患气因饮辄大发动右仆射和士开每谏不从属帝气疾发。又欲饮士开泪下欷不能言帝曰：卿此是不言之谏因不复饮。  

○闰位部　听纳  

傅曰：从善如登《书》曰：有言逆於汝心必求诸道斯亦君人者听纳之难也。自咸秦以迄江表逮於北齐莫不扌处万乘之势居兆民之上兵力雄盛威权独运亦能垂采嘉谟延纳谠议讲求策略优容亮直已然之失改而不吝惟机之务谋无过举用能克济於勋业惟和於政典通下情而无壅熙百志而咸虽刍荛之微咸献其说在牧圉之贱并竭其诚而况於在廷师师之臣在位济济之士孰不尽忠而效智哉！。  

秦李斯初入秦拜为客卿会韩人郑国来间秦以作泾溉渠已而觉秦宗室大臣皆言秦王曰：诸侯人来事秦者大抵为其主游说间於秦耳请一切逐客李斯亦在逐中乃上书秦王乃除逐客之令。  

吴大帝初为吴侯建安五年立十三年九月曹公入荆州刘琮举众降曹公得其水军船步兵数十万将士闻之皆恐帝延见群下问以计策议者咸曰：曹公豺虎也。然名汉相挟天子以征四方动以朝廷为辞今日拒之事更不顺。且将军大势可以拒操者长江也。今操得荆州奄有其地刘表治水军蒙冲斗舰乃以千数操悉浮以氵公江兼有步兵水陆齐下此为长江之险已与我共之矣。而势力众寡。又不可论愚谓大计不如迎之周瑜曰：不然操虽名汉相其实汉贼也。将军以神武雄才兼仗父兄之烈割扌处江东地方数千里兵精足用英雄乐业尚当横行天下为汉家除残去秽况操自送死而可迎之邪请为将军筹之今使北土已安操无内忧能旷日持久来争疆场。又能与我交胜负於船楫可乎！今北土既未平安加马超韩遂尚在关西为操後患。且舍鞍马仗舟楫与吴越争衡本非中国所长。又今盛寒马无草驱中国士众远涉江湖之间不习水土必生疾病此数四者用兵之患也。而操皆冒行之将军禽操宜在今日瑜请得精兵三万人进住夏口保为将军破之帝曰：老贼欲废汉自立久矣。徒忌二袁吕布刘表与孤耳今数雄已久惟孤尚存孤与老贼势不两立君言当击甚与孤合此天以君受孤也。帝拔刀砍前奏案曰：诸将吏敢复有言当迎操者与此案同及会罢之夜瑜请见曰：诸人徒见操书言水步八十万而各恐惧不复料其虚实便开此议甚无谓也。今以实较之彼所将中国人不过十五六万。且军已久疲所得表众亦极七八万耳尚怀狐疑夫以疲病之卒御狐疑之众数虽甚多未足畏得精兵五万自足制之愿将军勿虑帝抚背曰：公瑾卿言至此甚合孤心子布文表诸人各顾妻子挟持私虑深失所望独卿与子敬耳卿与子敬程公便在前发孤当续发人众多载资粮为卿後援卿能辩之者诚决邂逅不如意便还就孤孤当与孟德决之後遂破曹公於赤壁。  

陆逊为将时荆州士人新还仕进或未得所逊上疏曰：昔汉高受命招延英异光武中兴群俊毕至苟可以熙隆道教者来必远近今荆州始定人物未达臣愚乞普加覆载抽拔之恩令并获自进然後四海延颈思归大化帝敬纳其言。  

甘宁为周瑜吕蒙所荐达於帝帝加异同於旧臣宁陈计曰：今汉祚日微曹操弥╂终为篡盗南荆之地山陵形便江川流通诚是国之西势也。宁已观刘表虑既不远儿子。又劣非能承业传基者也。至尊当早规之不可後操图之图之之计宜先取黄祖祖今年老耄已甚财并乏左右欺弄务於货利侵求吏士吏士心怨舟船战具顿废不修怠於耕戍军无法伍至尊今往其破可必一破祖军鼓行而西西扌处楚关大势弥广即可渐规巴蜀帝深纳之。  

吕拜右蒙军虎威将军鲁肃卒蒙西屯陆口肃军马万馀尽以属蒙与关羽分上接境知羽骁雄有并兼心。且居国上流其势难久初鲁肃等以为曹公尚存祸难始构宜相辅协与之同仇不可失也。蒙乃密陈计策曰：今征虏守南郡潘璋住白帝蒋钦将游兵万人循江上下应敌所在蒙为国家前据襄阳如此何忧於操何赖於羽。且羽君臣矜其诈力所在反覆不可以腹心待也。今羽所以未便东向者以至尊圣明蒙等尚存也。今不於︹壮时图之一旦僵仆欲复陈力其可得邪帝深纳其策。又聊复与论取徐州意蒙对曰：今操远在河北新破诸袁抚集幽冀未暇东顾徐土守兵闻不足言往自可克然地势陆通骁骑所骋至尊今日得徐州操後旬必来争虽以七八万人守之犹当怀忧不如取羽全扌处长江形势益张帝尤以此言为当蒙竟袭破羽。  

张梁为扬武中郎将领江夏太守孙奂裨将帝在武昌欲还都建业而虑水道溯流二千里一旦有警不相赴及以此怀疑及至夏口於坞中大会百官议之诏曰：诸将吏勿拘位任其有计者为国言之诸将或陈宜立栅夏口或言宜重设铁锁者帝皆以为非计时梁为小将未有知名乃越席而进曰：臣闻香饵引泉鱼重币购勇士今宜明树赏罚之信遣将入沔与敌争利形势既成彼不敢干也。使武昌有精兵万人付智略者任将常使严整一旦有警应声相赴作甘水城轻舰数十诸所宜用皆使备具如此开门延敌敌自不来矣。帝以梁计为最得即超增梁位後稍以功进至沔中督。  

宋武帝闻咸阳沦没欲复北伐从事中郎谢晦谏以士马疲怠乃止。  

南齐太祖初徵顾欢为扬州主簿欢至称山谷臣上。表曰：臣闻举网提纲振裘持领纲领既理毛目自张。然则道德纲也。物势目也。上理其纲则万机时序下张其目则庶官不旷是以汤武得势师道则祚延秦项忽道任势则身戮夫天门开阖自古有之四气相新裘代进今火泽易位三灵改宪天树明德对时育物搜扬仄陋野无伏言是以穷谷愚夫敢露偏管谨删撰老氏献治纲一卷伏愿稽古百王斟酌时用不以刍荛弃言不以人微废道率土之赐也。微臣之幸也。幸赐一览则上下交泰虽不求民而民悦不祈天而天应应天悦民则皇基固矣。臣志尽幽深无与荣势自足云   霞不须禄养陛下既远见寻求敢不尽言言既尽矣。请从此退时员外郎散骑刘思效。又表陈谠言曰：宋自大明已来渐见弊徵赋有增於往天府尤贫於昔兼军警屡兴伤夷不复戍役残丁储无半菽小民嗷嗷无乐生之色贵势之流货室之族陈服伎乐争相奢丽亭池第宅竞趣高华至於山泽之人不敢采饮其水草贫富相辉损源尚未陛下宜发明诏吐德音布惠泽禁邪伪薄赋敛省徭役绝奇丽之赂塞郑卫之倡变历运之化应质文之用不亦大哉！。又彭汴有鸱枭之巢青丘为狐兔之窟虐害逾纪残暴日滋鬼泣旧泉人悲故壤童孺视编而惭生耆老看左衽而耻没陛下宜仰答天人引领之望下吊沉黎倾首之勤授钺卫霍之将遗策萧张之师万道俱前穷山荡谷此即常山不足指而倾渤海不足饮而竭岂徒残寇尘灭而已哉！帝诏曰：朕夙夜惟寅思弘治道纾梦岩滨垂精管库旰食萦怀其勤至矣。吴郡顾欢散骑郎刘思效或至自丘园或越在冗位并能献书金门荐辞凤阙辨彰治体有协朕心今出镇外可详择所宜以时敷奏欢近已加旌贲思效可付选铨序以显谠言。  

刘绘为南康相郡事之暇专意讲说太祖左右陈洪请假南还问绘在郡何以既而闻之曰：南康是三州喉舌应须治，岂可以年少讲学处之邪徵还为安陆王护军司马。  

刘善明太祖初为淮南宣城二郡太守陈事十一条。又谏起宣阳门表陈宜明守宰赏罚立学校制斋祀广开宾馆以接荒民帝答曰：具卿忠谠之怀夫赏罚以惩守宰饣希馆以待遐荒皆古之善政吾所宜勉更撰斋祀或非易制国学之美已敕公卿宣阳门今敕停寡德多阙思复有闻。  

明帝即位谘议参军张忻泰上书陈便宜二十条其一条言宜毁废塔寺帝并优诏报答。  

梁高祖时朱异诣都上书言建康宜置狱司比廷尉敕付上书详议从之旧制年二十五方得释褐时异二十一特敕擢为扬州议曹从事史。  

锺嵘南齐永元末除司徒行参军天监初制度虽革而日不暇给嵘乃言曰：永元肇乱坐弄天爵勋非即戎官以贿就挥一金而取九列寄片札以招六校骑都塞市郎将填街服既缨组尚为臧获之事职惟黄散犹躬胥徒之役名实淆紊兹焉莫甚臣愚谓永元诸军官是素族士人自有清贯而因斯受爵一宜削除以惩侥亻幸。若吏姓寒人听其门品不当因军遂滥清级。若侨杂伧楚应在绥抚正宜严断禄力绝其妨正直乞虚号而已谨竭愚忠不恤众口敕付尚书行之。  

北齐神武时高仲密之叛神武知其繇崔暹将杀之文襄匿暹为之请神武曰：我为尔不杀然须与苦手文襄出暹而谓陈元康曰：暹。若得杖不须见我及暹见神武将解衣受罚元康趣入止之因历阶升曰：王方以天下付世子有一崔暹不能免其杖父子尚尔况世间人邪神武意解曰：不繇元康崔暹得一百乃舍之。  

阳休之为度支尚书孝昭帝留心政道每访休之治术休之答以明赏罚慎官方禁氵侈恤民患为致治之先帝深纳之。  

○闰位部　推诚  

夫知人则哲盖王者之攸难任贤勿贰乃临下之懿范所以当开创之期济经纶之业自非开宽明之怀纳义烈之士察其心腑鉴彼邪正则何以闻谗间之辞不以介意解就擒之虏咨以良策得讹言而抚慰用逆党之才能盖上能以诚信而自持下则感待遇之过望为之御侮罔避艰难虽不能混一区宇大庇苍黔而君臣之际亦可咏矣。  

蜀先主初见诸葛亮与亮情好日密关羽张飞等不悦先主解之曰：孤有孔明犹鱼之有水也。愿诸君勿复言羽飞乃止。  

关羽河东解人亡命奔涿郡先主於乡里合徒众羽与张飞为之御侮先主为平原相以羽飞为别部司马分统部曲先主与二人寝则同床恩。若兄弟而稠人广坐侍立终日随先主周旋不避艰难。  

吴孙策与太史慈战於神亭慈败为策所执策素闻其名即解纟专请见咨问进取之术慈答曰：破军之将不足与论事策曰：昔韩信定计於广武今策决疑於仁者君何辞焉慈曰：州军新破士卒离心。若傥分散难复合聚欲出宣恩安集恐不合尊意策长跪答曰：诚本心所望也。策。又谓慈曰：闻卿昔为太守劫州章赴文举诣玄德皆有烈义天下智士也。但所未得其人耳射钩斩古人不嫌孤是卿知己勿忧不如意也。出教曰：龙欲腾翥先阶尺水者也。策。又曰：刘牧往责吾为袁氏攻庐江其意颇猥理恕不足何者先君手下兵数千馀人尽在公路许孤志在立事不得不屈意於公路求索故兵再往才得千馀人耳仍令孤攻庐江尔时事势不得不为行但其後不遵臣节自弃作邪僭事谏之不从丈夫义交苟有大故不得不离孤交求公路及绝之本末如此今刘繇丧亡恨不及其生时与共论辨今儿子豫章不知华子鱼待遇何如其故部曲复依随之否卿则州人昔。又从事宁能往视其儿子并宣孤意於其部曲部曲乐来便与俱来不乐来者。且安忄尉之并观察子鱼所以牧御方规何似庐陵鄱阳人民亲附之否卿手下兵宜将多少自繇意慈曰：慈有不赦之罪将军量同桓文待遇过望古人报生以死期於尽节没而後已今并息兵兵不宜多将数十人自足以往还也。策曰：明日中望君来还诸将皆疑策曰：太史子义青州名士以信义为先终子义慈字不欺策明日大请诸将预设酒食立竿视影日中而慈至。  

张昭为孙策长史抚军中郎将昭每得北齐士大夫书疏专归美於昭昭欲嘿而不宣则惧有私宣之则恐非宜进退不安策闻之叹笑曰：昔《管子》相齐一则仲父二则仲父而桓公为霸者宗今子布贤我能用之其功名独不在我乎！。  

大帝以张为会稽东部都尉遣之部，或以本受北任嫌其志趣不止於此帝不以介意。  

宋高祖以太子詹事中书令传亮任总国权听於省见客神虎门外每旦车常数百辆。  

刘粹毅族兄也。粹尽心高祖不与毅同高祖欲谋毅众并疑粹在夏口高祖屡信之及大军至粹竭其诚力事平封滠县男食邑五百户。  

孝武帝时王玄谟尝讨南郡王义宣人言玄谟在梁山与义宣通谋帝不能明後为雍州刺史闻讹言玄谟欲反帝知其虚驰使抚慰之。又曰：梁山风尘初不介意君臣之际过足相保聊复为笑伸卿眉头玄谟性严未尝妄笑人言玄谟眉头未曾伸故帝以此戏之。  

南齐太祖初镇淮阴为宋帝所疑遗书结青州刺史王玄邈玄邈不相答和及罢州还太祖以经途。又要之玄邈虽许既而严军直过还都启帝称太祖有异谋太祖不恨也。明中太祖引为骠骑司马冠军将军太山太守玄邈甚惧而太祖待之如初陈显达为护军将军太祖即位後御膳不宰牲显达上熊一盘帝即以充饭。  

梁高祖初举义师时马仙卑为齐宁朔将军高祖使其故人姚仲宾说之仙卑於军斩仲宾以殉义师至新林仙卑犹持兵於江西口抄运建康城舀仙卑号哭经宿乃解兵归罪高祖劳之曰：射钩斩昔人弗忘卿勿以戮使断运苟自嫌绝也。仙卑谢曰：小人如失主犬後主饲之便复为用高祖笑而美之。  

陈高祖初为广州中直兵参军监江西督护梁大同中卢安兴为广州南江督护杜僧明与兄天合俱行安兴死僧明复副其子子雄子雄讨交州土豪李贲不克赐死子雄弟子略子烈与僧明天合周文育同谋攻广州高祖时在高要率众来讨大破之杀天合生禽僧明及文育等高祖并释之引为主帅高祖征交趾讨元景仲僧明文育并有功。  

韦载为义兴太守高祖诛王僧辨遣周文育袭载载婴城自守相持数旬高祖闻文育军不利乃自将征之克水栅仍遣载族弟赍书喻载以诛王僧辨意并奉梁敬帝敕载得书乃以其众降于高祖高祖厚加抚忄尉即以监义兴郡所部将帅并随才任使引载常置左右与之谋议。  

文帝初为临川王拒王琳於南皖时荀朗从帝会高祖宴驾宣太后与舍人蔡景历秘不发丧朗弟晓在都知之乃谋率其家兵袭台事觉景历杀晓仍系其兄弟帝即位并释之因厚抚慰朗令与侯安都共拒王琳琳平迁使持节安北将军散骑常侍都督霍晋合三州诸军事三州刺史。  

陆子隆少慷慨有志功名起家东宫直後侯景之乱於乡里聚徒是时张彪为吴郡太守引为将帅彪徙镇会稽子隆随之及文帝讨彪彪将沈泰吴宝真申缙等皆而子隆力战败绩文帝义之复使领其部曲扌友为中兵参军。  

後主末鲁广达为中领军隋将韩擒虎之过江也。达长子世真在新蔡乃与其弟世雄及所部奔擒虎遣使致书以招广达广达时屯兵京师乃自劾廷尉请罪後主谓之曰：世真虽异路中大夫公国之重臣吾所恃赖岂得自同嫌疑之间手赐黄金即日还营。  

北齐神武为东魏丞相孝静帝兴和中高季式镇永安戍高慎以武牢叛遣信报季式季式得书惊惧即狼狈奔告神武神武信其至诚待之如旧。  

文襄帝辅政时清河王岳初与神武经纶天下家有私兵并蓄戎器储甲千馀领至是岳以四海无事表纳之帝敦至亲之重推心相任云：叔属居肺腑职在维城所有之甲本资国用叔何疑而纳之文宣之世亦顿请纳。又固不许。  

## ●卷二百十三  

○闰位部　求贤命使求贤  

古之为邦令闻长世者曷尝不谘访幽仄详求髦彦以熙工济俗者哉！自南纪建国汔于高齐朱梁莫不延采逋逸网罗俊俾有位以论荐命轩而询察勤勤恳恳形於诏令皆所以践圣哲之风轨隆政教之元本收一代之材济当世之务者也。  

宋文帝元嘉十二年诏曰：周宗以宁实繇多士汉室之隆亦资得人朕寝寤乐贤为日已久而则哲难偕明扬莫效用令遗才在野管库虚朝永怀前载惭德深矣。夫举尔所知宣尼之彝训贡士任官先代之成准便可宣敕内外各有荐举当依方铨引以观厥用孝武帝大明六年诏下四方旌赏茂异其有怀真抱素志行清白恬退自守不交当世或识通古今才经军国奉公廉直高誉在民者具以名奏前废帝景和元年八月既诛太宰江夏王义恭等诏曰：昔凝神伫逸溪赞道湛虑思才傅岩毗化朕位御三极风澄万资电断正夕阝斯戮思所以仰宣遗烈俯弘景祚每结梦庖鼎瞻言版筑有劬日昃无忘昧旦可甄访郡国揖聘闾部其有孝性忠节幽居Т栖信诚义行廉正表俗文敏博识事治民务加旌举随才引擢庶官方克顺彝伦咸叙主者精加详括称朕意焉。  

明帝秦始二年诏曰：林泽贞栖丘园耿洁博洽古今敦崇孝让四方在任可明尽搜扬具即以闻随就褒立。  

五年九月己未诏曰：夫箕颍之操振古所贵冲素之风哲王攸重朕属横流之会接难晦之辰龛暴翦乱日不暇给今虽关梁荡霭区县澄氛偃武修文，於是乎！在思崇廉耻用静驰薄固已物色载怀寝兴伫叹其有贞栖隐约息事衡樊凿坯遗荣负钓辞聘志恬江海行高尘俗者在所精加搜括特以名闻将贲园矜德茂昭厥礼群司各举所知以时授爵。  

後废帝即位初诏曰：夫寝梦期贤往诰垂美物色求良前书称盛朕以冲昧嗣膺宝业思欲仰述圣猷勉弘政道兴言多士常想得人可普下牧守广加搜采其有孝友门族义让光闾或匿名屠钓隐采耕牧足以整厉浇风扶益淳化者凡厥一善咸无遗逸虚轮伫帛俟闻嘉荐。  

顺帝明元年诏曰：昔圣王既没淳风已衰龟书永湮龙图长秘故三代之末德刑相扰世沦物竞道讠皮人谀然犹正士比毂奇才接轸朕袭运金枢纂灵瑶极负巡政日晏忘疲永言兴替望古盈虚姬夏前载犹传训谟汉魏馀文布在方册故元封兴茂才之制地节创独行之品振维务本存乎！得人今可宣下州郡搜扬幽仄标采乡邑随名荐上朕将亲览甄其茂异庶野无遗彦永激遐芬。  

南齐武帝永明元年诏王公卿士各举所知随方登叙。  

八年诏公卿以下各举所知随才授职进得其人受登贤之赏荐非其才获滥举之罚。  

郁林王隆昌元年正月诏王公以下各举所知。  

明帝建武二年诏王公以下各举所知。  

梁高祖天监元年四月诏遣内侍周省四方访贤举滞。若怀宝迷邦蕴奇待价蓄响藏真不求闻达并依名腾奏罔或遗隐使轩所届如朕亲览。  

五年正月丁卯朔诏曰：在昔周汉取士方国顷代讹幽仄罕被人孤地绝用隔听览士操沦胥因兹靡劝岂其岳渎锺灵偏有厚薄由知与不知用与不用耳朕以菲德君此兆民而兼明广屈於堂户飞耳长目不及四方永言愧怀无忘旦夕凡诸郡国旧邦族内无在朝位者选官搜括使郡有一人。  

十四年正月南郊诏曰：朕躬祗明祀昭事上灵临行宫而登泰坛服衮冕而奉苍璧柴望既升诚敬克展思所以对越乾元弘宣德教而缺于治道政法多昧实伫群才用康庶绩可班下远近博采英畏。若有确然乡党独行州闾肥Т丘园不求闻达藏器待时未加收采或贤才方正孝悌力田并即腾奏具以名上当擢彼周行试以邦邑庶百司咸事兆民无隐。  

普通三年五月诏连帅郡国举贤良方正直言之士七年四月诏在位群臣各举所知凡是清吏咸使荐闻州年举二人大郡一人。  

太清元年正月诏可班下远近博采英畏或德茂州闾道行乡邑或独行丘壑闻达不求咸使上言以时招聘。  

二年正月诏在位各举所知。  

四月诏在朝及州郡各举清人任治民者皆以礼送京师。  

五月诏曰：为国在於多士宁下寄於得人朕暗於行事尤阙治道孤立在上如临深谷凡尔在朝咸思规救献可替否用相启沃班下方岳旁求俊穷其屠钓尽其岩穴以时奏闻。  

敬帝太平元年九月诏殊才异行所在奏闻。  

陈文帝天嘉元年诏曰：朕以眇身属当大宝负荷至重忧责实深而庶绩未康胥怨犹结延伫贤良发於梦想每有一言入听片言可求何尝不褒奖抽扬缄书绅带而傅岩虚往空谷尚淹蒲币空陈旌弓不至岂当有乖则哲使华泽遗才将时运浇流今不逮古侧食常怀寝兴增叹新安太守陆山才有启荐梁前征西从事中郎萧策梁前尚书中兵部王暹并世胄清华羽仪著族或文史足用或孝德可称并宜登之朝序擢以不次王公已下其各进举贤良申荐沦屈庶众才必举大厦可成使或朴载歌由庚在咏。  

宣帝大建四年秋九月辛亥大赦天下诏曰：与善从谏在上之明规进贤谒言为臣之令范朕以寡德嗣守宝位虽世袭隆平治非宁一辨方分职旰食早衣旁阙争臣下无贡士何其阙尔鲜能抗直岂余独运匪荐谠言置鼓公车罕论得失施石象魏莫陈可否朱云   摧槛良所不逄禽息触楹。又为难值至如衣褐以见担簦以游或耆艾绝伦或妙年异等于时而不偶左右莫之誉黑貂故敝黄金。且殚终其滞淹可为太息。又贵为百辟贱有十品工拙并骛劝沮莫分街谣徒壅廷议斯阙朕之弗明而时无献替永言至治何乃爽与外可通示文武凡厥在位风化乖舛朝政纰蠹正色直辞有犯无隐兼各举所知随才明试其莅政廉秽在职能否分别矢言俟兹黜陟。  

後主即位初诏曰：夫体国经野长世字氓虽因革傥殊弛张或异至於旁求俊爰逮侧微用和羹是隆大厦上智中主咸繇此术朕以寡薄嗣膺景祚虽哀疚在躬情虑昏舛而宗社任重黎庶务殷无繇暂安拱默敢忘康济思所以登显髦彦式备周行但劳宵梦属勤史卜五就莫来五能不至是用申旦凝虑景夜捐怀岂以食玉炊桂无因自达将怀宝迷邦咸思独善应内外众官九品以上可各荐一人以会汇征之旨。且取备实难举长或易小大之用明言所施勿使南箕北斗名而非实其有负能仗气摈压当时著宾戏以自怜草客嘲以慰志人生一世逄遇诚难亦宜去此幽谷翔兹天路趋铜以观国望金马而来庭便当随彼方员访之矩。  

北齐孝昭皇帝皇建二年诏内外执事之官从五品已上及三府主簿录事参军诸王文学侍御史廷尉三官尚书舍人每二年之内各举一人。  

後主天统三年太上皇帝诏京师执事散官三品已上举三人五品已上各举二人称事七品已上及殿中侍御史尚书都检校御史主书及门下录事各举一人。  

武平三年诏文武官五品以上各举一人。  

梁太祖开平元年初受禅求理尤切委宰臣搜访贤良或有在下位抱负器业久不得伸者特加擢用有明政理得失之道规救时病者可陈章疏当亲鉴择利害施行然後赏以爵秩有晦迹丘园不求闻达者令彼长吏备礼邀致冀无遗逸之恨。  

二年七月癸巳以禅代已来思求贤哲乃下令搜访牢笼之期以好爵待以优荣各随其材咸使登用宜令所在长吏切加搜访每得其人则疏姓名以闻如在下位不能自振者有司荐之如任使後显立功劳别加迁陟。  

三年制自开创已来凡有赦书德音节文内皆委诸道搜访贤良尚虑所在长吏未切荐扬其有卓荦不羁沉潜用晦负王霸之业蕴经济之谋究古今刑政之源达礼乐质文之奥机筹可以制变经术可以辨疑一事轶群一才拔俗并令招聘旋具奏闻然後试其所长待以不次所贵牢笼俊杰采摭英翘。  

四年九月下诏曰：朕闻历代帝王首推尧舜为人父母孰比禹汤睿谋高出於古先圣德普闻於天下尚或卑躬待士屈已求贤俯仰星云   虑一民之遗逸网罗岩穴恐片善之韬藏延爵禄以徵求设丹青而访召使其为政乐在进贤盖繇国有万几朝称百揆非才不治得士则昌自朕光宅中区迄今三载宵分辍寐日旰忘冫食思共力於庙谋庶永清於王道而乃朝廷之内或未尽於昌言军旅之间亦罕闻於奇策眷言方岳下及山林岂无英奇副我延伫诸道都督观察防御使等或勋高翊世或才号知人必於涂巷之贤备察刍荛之士诏到可精搜郡邑博访贤良喻之以千载一时约之以高官美秩谅无求备唯在得人如有卓荦不羁沉潜自负通霸王之上略达文武之大纲究古今刑政之源识礼乐质文之变朕则待之不次委以非常用佐经纶岂劳阶级如或一言拔俗一事出群亦当舍短从长随才授任大小方圆之器宁限九流温良恭俭之人难诬十室勉思荐举勿至因循俟尔发扬慰予翘渴仍从别敕处分。  

○闰位部　命使  

周官有瑞节之制小雅著皇华之咏至於四方安车之八月轩之举皆命使之谓也。自建康数代以汔于魏齐朱梁曷尝不顺考古道畴咨今典发明诏临遣使臣宣布德泽班示政令纠吏治之得失询民氓之疾苦赈灾荒以施惠索亡叛以诘奸观省风俗搜扬逋Т察狱犴以尽钦恤之旨劳屯戍以申赐赉之命是皆古先令王明达其视听兢业於几微之意也。斯为邦之要道昭德之丕训者欤。  

吴景帝永安四年八月遣光禄大夫周奕石伟巡行风俗察将吏清浊民所疾苦为黜陟之诏。  

後主凤皇三年七月遣使者二十五人分至州郡科出亡叛。  

宋高祖永初元年六月丁夕卩即位丁丑诏曰：古之王者巡狩省方躬览民物搜扬幽隐拯灾┰患用能风泽遐被远至迩安朕以寡ウ道谢前哲因受终之期兆庶之上鉴寐属虑思求民瘼才弱事艰苦无津济夕惕永念心驰遐域可遣大使分行四方旌贤举善问所疾苦其有狱讼亏滥政刑乖愆伤化扰治未允民听者皆当具以事闻方事之宜无失厥中畅朝廷乃眷之旨宣下民壅隔之情。  

文帝元嘉三年正月诛司徒徐羡之等分遣大使巡行天下通直散骑常侍袁渝司徒左西掾孔邈使扬州尚书三公郎陆子真起部郎甄法崇使荆州员外散骑常侍范雍司徒主簿庞遵使南兖州前尚书右丞孔默使南北二豫州抚军参军王歆之使徐州冗从仆射车宗使青兖州国子博士裴松之使湘州尚书殿中郎阮长之使雍州前竟陵太守殷道鸾使益州员外散骑常侍李之使广州郎中殷斌使梁州南秦州前员外散骑侍郎阮园容使交州驸马都尉奉朝请潘思先使宁州并兼散骑常侍班宣诏《书》曰：昔王者巡功群后述职不。然则有存省之礼聘ぽ之规所以观民立政命事考绩上下偕通遐迩咸被故能功昭长世道历远年朕以寡暗属承洪业寅畏在位昧于治道夕惕惟忧如临深谷惧国俗凌颓民风凋伪眚厉违和水旱伤业虽躬勤庶事思弘攸宜而机务惟殷顾循多阙政刑乖谬未获具闻岂诚素弗孚使群心莫尽纳隍之愧在予一人以岁时多难王道未一卜征之礼废而未眷彼氓庶无忘攸恤今使兼散骑常侍渝等申命四方周行邦邑亲见刺史二千石官长申述至诚广询治要观察吏政访求民隐旌举操行存问所疾礼俗得失一依周典每各为书还具条奏俾朕昭然。若亲览焉大夫君子其各悉心敬事无隳乃力其有咨谋远图谨言中诚陈之使者无或隐遗方将敬纳良规以补其阙勉哉！勖之称朕意焉。  

五月乙巳诏曰：夫哲王宰世广达四聪犹巡岳省方采风观政所以情伪必审幽遐罔滞王泽无壅九皋有闻者也。朕以寡薄猥纂洪绪虽永念治道志存昧旦愿言傅岩发想宵寐而丘园之秀藏器未臻物情民隐尚隔亲听乃眷区域辍寝忘冫食今氛祛荡宇内宁宴旌贤弘化，於是乎！始可遣大使巡行四方其宰守称职之良圭荜一介之善悉须列奏勿或有遗。若刑狱不┰政治乖谬伤民害教者具以事闻其高年鳏寡幼孤六疾不能自存者可与郡县优量赈给忄专采舆诵广纳嘉谋务尽衔命之旨俾。若朕亲览焉八年闰六月扬州旱乙巳遣侍御史省狱讼申调役九年六月诏曰：益梁交广境域幽遐治宜物情或多偏壅可更遣大使巡求民瘼。  

十二年东诸郡大水人民饥馑吴义兴及吴郡之钱塘升光三百以司徒左西掾州治中从事史沈演之及尚书祠部郎江邃并兼散骑常侍巡行拯恤许以便宜从事。  

孝武以元嘉三十年四月即位五月庚辰诏曰：天步艰难国道用否虽基构永固而气数时愆朕以眇身奄承皇业奉寻历命鉴寝震怀万邦风政人治之本感念凌替。若疚在心可分遣大使巡省方俗。  

闰六月遣兼散骑常侍乐询等十五人巡行风俗。  

明帝泰始元年十二月即位诏曰：朕龛乱宁民属膺景祚鸿制初造革道维新而国故频罹仁泽偏壅每鉴昧疚心罔识攸济巡方问俗弘政所先可分遣大使广求民瘼考守宰之良采衡闾之善。若狱犴淹枉伤民害教者具以事闻鳏寡孤独癃残六疾不能自存者郡县优量赈给贞妇孝子高行力田详悉条奏博询舆诵广纳嘉谋每尽皇华之旨俾。若朕亲览焉三年八月丙午遣吏部尚书褚渊忄尉劳缘淮将帅随宜量赐。  

後废帝以泰豫元年四月即位六月壬辰诏曰：夫兴王经制先民隐方求广教刑於四维朕以茕眇夙膺宝历永言民政未接听览眷言乃顾无忘鉴寝可遣大使分行四方观采风谣问其疾苦令民间有法不便俗者悉各条奏。若守宰威惠可纪廉勤允著依事腾闻如狱讼诬枉职事纰缪惰公存私害民利已者无或隐昧广纳刍舆之议博求献艺之规巡省之道务令精治深检行识俾。若朕亲览焉。  

元徽元年九月壬午诏曰：我国赋税盖有常品往属戎难务先军实徵课之宜或乖往昔淮湘江州粮运偏积调役既繁庶徒弥扰因循权政容有未革民单力弊岁月逾甚永言矜叹情兼宵寝可遣使到所明加详察其输违旧令役非公限者并即蠲改具条以闻。  

南齐太祖建元元年四月即位五月丙辰诏遣大使分行四方遣兼散骑常侍十二人巡行四方以交宁道远不遣使。  

二年二月遣大使巡忄尉淮淝徐豫边民尤贫遘难者刺史二千石量加赈┰。又遣右卫将军给事中吕安国出司州案集民户诏曰：郢司之间流杂繁广宜并加区判定其隶属参详两州事无专任安国可往经理。  

三年十二月命散骑常侍虞炎等十二人巡行诸州郡观省风俗焉。  

海陵王以延兴元年七月丁酉即位八月甲辰诏遣大使巡行风俗。  

梁高祖天建元年四月即位诏曰：观风省俗哲后弘规狩岳巡方明王盛轨所以重华在上五品聿修文命肇基四载斯履故能物色幽微耳目屠钓致王道於缉キ被淳风於遐迩朕以寡薄昧于治方籍代终之运当握符之重取鉴前古怀。若驭朽思所以振民育德去杀胜残解网更张置之仁寿而明惭昭远智不周物兼以岁之不易未遑卜征兴言夕惕无忘鉴寐可分遣内侍周省四方观政听谣访贤举滞其有田野不辟狱讼无章忘公徇私侵渔是务者悉随事以闻。若怀宝迷邦蕴奇待价蓄响藏真不求闻达并依名腾奏罔或遗隐使轩所届如朕亲览焉。  

三年六月诏曰：昔哲王之宰世也。每岁下征躬事巡省民俗政刑罔不毕达末代风久旷兹典虽欲肆远忘劳究临幽仄而居今行古事未易从所以日晏踟蹰情同再抚总揽九州远近人庶或川路幽遐或贫羸老疾怀冤抱理莫繇自申所以东海匹妇致灾邦国西土孤魂登楼请诉念此于怀中夜太息可分将命巡行州部其有深冤钜害抑郁无归听诣使者依原自列庶以矜隐之念昭被四方逖听远闻事均亲览。  

敬帝太平元年二月以东土经杜龛张彪抄暴遣大使巡省。  

陈武帝永定元年十月乙亥即位己卯分遣大使宣劳四方下玺书敕州郡曰：夫四王革代商周所以应天五胜相推轩羲所以当运梁德不造丧乱积年东夏沸腾西都荡覆萧勃干纪非惟赵伦侯景滔天逾於刘载贞阳反篡贼约连兵江左累属於鲜卑金陵久非於梁国自有氤氲混沌之世龙图凤纪之前东汉兴平之初西朝永嘉之乱天下分离未能。若於梁朝者也。朕以虚薄属当兴运自昔登庸首清诸越徐门浪泊靡不征行浮海乘山所在戡定冒风尘骋驰师旅六延梁祀十剪强寇岂曰：人谋皆繇天启梁氏以天禄斯改期运永终钦。若唐虞推其鼎玉朕东西退让拜手陈辞避舜子於箕山之阳求支伯於沧洲之野而公卿敦逼率土翘惶天命难稽遂享嘉祚今月乙亥升礼太坛言念迁桐但有惭德自梁氏将末频月亢阳大运斯终秋霖奄降翌日成礼圜丘宿设埃云   晚霁星象夜张朝景重轮泣三危之膏露晨光合璧带五色之卿云   顾惟寡薄弥惭休祉昧旦丕显方思至治卿等拥旄方岳相任股肱割符名宇方寄恤隐玉历惟新念有欣庆想深求民瘼务在廉平庆惠以抚孤贫威刑以御狡猾。若有萑蒲之盗或犯戎商山谷之首擅强幽险皆从肆赦咸使知闻如或迷途俾在无贷今遣使人具宣往旨念思善政副此虚怀（时熊昙朗在豫章周迪在临川留异在东阳陈宝应在晋安共相连结闽中豪帅互相自保帝患之令黄门侍郎萧乾往谕之谓曰：陆贾南征赵佗归顺随何奉使黥布来臣追想清风仿佛在目卿宜勉建功名不烦更劳师旅乾至示以逆顺所在归附）。  

文帝天嘉元年正月遣使者宣劳四方。  

二月遣使者赍粮玺书宣劳四方。  

宣帝大建元年正月分命大使巡行四方观省风俗。  

二年六月分遣大使巡行州郡省理冤屈。  

六年四月诏曰：戢情怀善有国之令图拯弊救危圣范之通训近命师薄伐义在济民青齐旧隶胶光部落久患凶戎争归有道弃彼农桑忘其衣食而大军未接中途止憩朐山黄郭车营布满扶老携幼蓬流草拔既丧其本业咸事游手饥馑病疾不免流离可遣大使精加忄尉抚仍出阳平仓拯其悬罄并充粮种劝课士女随近耕种石鳖等屯意修垦。  

後主至德二年正月分遣大使巡省风俗。  

东魏孝静帝天平元年十二月遣侍中封隆之等五人为大使巡谕天下。  

三年十一月诏遣使巡检河北移饥人。  

兴和元年六月以尚书左仆射司马子如为山东黜陟大使。  

北齐文宣帝天保元年五月戊午即位辛未遣大使於四方观察风俗问民疾苦严敕长吏厉以廉平兴利除害务存安静。若法有不便於时政有未尽於事者具条得失还以闻奏（遣李奖等八人充大使巡省方俗问民疾苦）。  

废帝以天保十年十月即位十一月分命使者巡省四方求政得失省察风俗问民疾苦。  

孝昭帝以皇建元年八月壬午即位壬辰诏分遣大使巡省四方观察风俗问民疾苦考求得失搜访贤良。  

武成帝以太宁元年十一月即位诏大使巡行天下求政善恶问人疾苦擢进贤良。  

河清三年九月诏遣十二使巡行水潦免其租调。  

後主天统五年七月诏使巡省河北诸州无雨处境内偏旱者优免租调。  

梁太祖乾化元年十二月命大理卿王鄯使于安南左散骑常侍吴蔼使于朗州皆以旌节官告锡之也。又命将作少监姜弘道为朗州旌节官告使副。  

## ●卷二百十四  

○闰位部　权略训兵权略  

夫济多难建大业以安反侧集事机盖有任夫权谋者焉故其智不足仲尼之所非以奇用兵老氏之攸述而况天保未定世故纠纷专扌处一方抗衡上国或经纶伊始战斗未宁或维御方物统制斯在乃有反乎！常道奋乎！英略理绝於侔揣事等於符契终能成经世之务申除恶之志应变之术良可称焉虽复舍正从谲受讥於春秋期於反经合道有济乎！当世易之见几而作传之好谋而成者皆是之谓矣。  

蜀先主初在吴时益州牧刘璋纲维颓弛周瑜甘宁并劝孙权取蜀权以咨先主先主内欲自规乃伪报曰：备与璋为宗室冀凭英灵以辅汉朝今璋得罪左右备独悚惧非所敢闻愿加宽贷。若不获请备当放归於山林後先主西图璋留关羽守权曰：猾虏乃敢挟诈（初魏太祖始征柳城先主说刘表使袭许表不从及太祖还表谓先主曰：不用君言故失此大会也。先主曰：今天下分裂日寻干戈事会之来，岂有终极乎！。若能应之於後者则此未足为恨也。）先主既得成都曹公自长安举众南征先主遥策之曰：曹虽来无能为也。我必有汉川矣。及曹公至先主敛众拒险终不交锋积月不拔亡者日多夏曹公果引军还先主遂有汉中。  

吴大帝初为吴侯汉建安十八年正月曹公出濡须作油船夜渡洲上权以水军围取得三千馀人其没溺者亦数千人权数挑战公坚守不出权乃自来乘轻船从濡须口入公军诸将皆以为是挑战者欲击之公曰：此必孙权欲身见吾军部伍耳敕军中皆严精弓弩不得妄发权行五六里回还作鼓吹公见舟船器仗军伍整肃喟然叹曰：生子当如孙仲谋刘景升儿子。若豚犬耳。  

二十四年刘备将关羽围樊襄阳偏将军全琮上疏陈羽可讨之计权时已与吕蒙阴议袭之恐事泄故寝琮表不答及擒羽权置酒公安顾谓琮曰：君前陈此孤虽不相答今日之捷抑亦君之功也，於是封阳华亭侯二十五年魏文帝受汉禅权闻魏受禅而刘备称帝乃呼问知星者已分野中星气何如遂有僭意而以位次尚少无以威众。又欲先卑而後倨之为卑则可以假宠後倨则必致讨然後可以怒众众怒然後可以自大故深绝蜀而专事魏魏封权为吴王群臣议以为宜称上将军九州伯不应受魏封权曰：九州伯於古未闻也。昔沛公亦受项羽拜汉王此盖时宜耳复何损耶遂受之。又魏欲遣侍中辛毗尚书桓楷往与盟誓并徵任子权辞让不受魏乃命曹休张辽臧霸出洞口曹仁出濡须曹真夏侯尚张徐晃围南郡权遣吕范等督五军以舟军拒休等诸葛瑾潘璋杨粲救南郡朱桓以濡须督拒仁时杨越蛮夷多未平集内难未弭故权卑辞上书求自改厉。若罪在难除必不见置当奉还土地民人乞寄命交州以终馀年魏文帝报曰：君生於扰攘之际本有从横之志降身奉国以享兹祚自君策名以来贡献盈路讨备之功国朝仰成埋而掘之古人之所耻（国语云：狸埋之狸掘之是以无成功）朕之与君大义已定岂乐劳师远临江汉廊庙之议王者所不得专三公上君过失皆有本末朕以不明虽以曾母投杼之疑犹冀言者不信以为国福故先遣使者犒劳。又遣尚书侍中践修前言以定任子君遂设辞不欲使进议者怪之。又前都尉浩周劝君遣子乃实朝臣交谋以此卜君君果有辞外引隗嚣遣子不终内喻窦融守忠而已世殊时异人各有心浩周之还口陈指麾益令议者发明众嫌终始之本无所据杖故遂亻免仰从群臣议今省上事款诚深至心用慨然凄怆动容即日下诏敕诸君但深沟高垒不得妄进。若君必效忠节以解疑议登身朝到夕召兵还此言之诚有如大江（魏略曰：浩周字孔异上党人建安中仕为萧令至徐州刺史後领护于禁军军没为关羽所得权袭羽并得周甚礼之及文帝即王位权乃遣周为笺魏王曰：昔讨关羽获于将军即白先王当发遣之此乃奉款之心不言而发先王未深留意而谓权中间复有异图愚情用未果决遂值先王委离国祚殿下承统下情始通公私契阔未获备举是令本誓未即昭显梁传命委曲周至深知殿下以为意望权之赤心不敢有他愿垂明恕保权所执谨遣浩周东里衮至情至实皆周等所具。又曰：权本性空薄文武不昭昔承父兄成军之绪得为先王所见奖饰遂因国思绥抚东土而中间寡虑庶事不明畏威忘德所取重戾先王恩仁不忍遐弃既释其宿罪。且开明信虽致命虏庭枭获关羽功效浅薄未报万一事业未究先王即世陛下践祚威仁流迈私怀情愿未蒙照察梁寓来到具知陛下不遂疏远必欲抚录追本先绪权之得此欣然踊跃心开目明不胜其庆权世受宠遇分义深笃今日之事永执一心惟察重垂含覆。又曰：先王以权推诚已验军当引还故除合肥之守著南北之信令权长驱不复後顾近得守将周秦全琮等白事过月六日有马步七百径到横江。又笃将马和复将四百人进到居巢琮等闻有兵马渡江视之为兵马所击临时交锋大相杀伤卒得此间情用恐惧权实在远不预闻知约敕无素敢谢其罪。又闻张征东朱横海今复还合肥先王盟要繇来未。且权自度未获罪[C260]不审今者何以发起牵军远次事业未讫南当为国讨除贼备重闻斯问深使失图凡远人所恃在於明信愿殿下克卒前分开示坦然使权誓命得卒本规凡所愿言周等所当传也。初东里衮为于禁军司马前与周俱没。又俱还到有诏皆见之帝问周等周以为权必臣服而东里衮谓其不可必服帝悦周言以为有以知之是岁冬魏王受汉禅遣使以权为吴王诏使周与使者俱往周既致诏命时与权私宴谓权曰：陛下未信王遣子入侍也。周以阖门百口明之权因谓周曰：浩孔异卿乃以举家百口保我我当何言耶遂流涕沾襟及与周别。又指天为誓周还之後权不遣子而设辞帝乃留其使到八月权上书谢。又与《周书》曰：自道路开通不忘修意既新奉国命加知起居假归河北故使情问不获果至望想之劳曷云：其已孤以空ウ分信不昭中间招罪以取弃绝幸国恩复见赦宥喜乎！与君克卒本图传不云：乎！虽不能始善终可也。又曰：昔君之来欲令遣子入侍于时倾心欢以承命徒以登年幼欲假年岁之间耳而赤心未昭信遂见讨责尝用惭怖自顷国恩复加开忘其前愆取其後效喜得因此寻竟本誓前已有表具说遣子之意想君假还已知之也。又日今子当入侍而未有妃耦昔君念之以为可上连缀宗室。若夏侯氏虽中间自弃常奉戢在心当垂宿念为之先後使获攀龙附骥永自固定其为分惠，岂有量哉！如是欲遣孙长绪与小儿俱入奉行礼聘成之在君。又曰：小儿年弱加教训不足念当与别为之缅然父子恩情，岂有已耶。又欲遣张子布追辅之孤性无馀凡所欲为令尽宣布惟恐赤心不克畅达是以俱为君说之宜明所以，於是诏曰：权前对浩周自陈不敢自远乐于委质长为外臣。又前後辞旨头尾击地鼠子自知不能保尔许地也。又今与《周书》请以十二月遣子复欲遣孙长绪张子布随子俱来彼二人皆权股肱心腹也。又欲为子於京师求妇此权无异心之明效也。帝既信权甘言。且谓周为得其真而权但华伪竟无遣子意自是之後帝既彰权罪周亦见疏远终身不用）权遂改年临江拒守黄武二年八月魏文帝在广陵吴人大骇权乃临江为疑城自石头至于江乘车以木桢衣以苇席加采饰焉一夕而成魏人自江西望甚惮之遂退军。  

孙休永安元年大将军孙秉政一门五侯皆典禁兵权倾人主有所陈述敬而不违，於是益恣休恐其有变数加赏赐十一月丙申诏曰：大将军忠款内发首建大计以安社稷卿士内外咸赞其议并有勋劳昔霍光定计百寮同心无复是过亟案前日与议定等告庙人各依故事应加爵位者促施行之戊戌诏曰：大将军掌中外诸军事事统多烦其加卫将军御史大夫恩侍中与大将军分省诸事顷之休闻逆谋阴与张布图计十二月戊辰腊百寮朝贺公卿升殿诏武士缚即伏诛宋高祖武帝初参刘牢之军事孙恩频攻句章帝屡摧破之恩复走入海三月恩北出海盐帝追而翼之筑城于海盐故治贼日来攻城城内兵力甚弱帝乃选敢死之士百人咸脱甲胄执短兵并鼓噪而出贼震惧夺气因其惧而奔之并弃甲散走斩其大帅姚盛虽连战克胜然众寡不敌帝深独虑之一夜偃旗匿众。若已遁者明晨开门使羸疾数人登城贼遥问刘裕所在曰：夜已走矣。贼信之乃率众大上帝乘其懈怠奋击大破之恩恩者之弟知城不可下乃进向沪渎帝复弃城追之海盐令鲍陋遣子嗣之以吴兵一千请为前驱帝曰：贼兵甚精以吴人不习战。若前驱失利必破我军可在後为声援不从是夜裕多设伏兵兼置旗鼓然一处不过数人明日贼率众万馀迎战前驱既交诸伏皆出举旗鸣鼓贼谓四面有军乃退嗣之追奔为贼所没帝。且战。且退贼盛所领死伤。且尽帝虑不免至向伏兵处乃止令左右脱取死人衣贼谓当走反停疑犹有伏帝因呼更战气色甚猛贼众以为然乃引军去帝徐归然後散兵稍集。  

南齐太祖初迎立顺帝平西将军郢州刺史黄回与司徒袁粲相结举事粲据石头回顿新亭闻石头鼓噪率兵来赴之朱雀航有戍军受节度不听夜过会石头已平因称救援太祖知而不言抚之甚厚遣回西上流涕告别後终诛之回弟驷及从弟马兄子奴亡逸太祖与征虏将军王广之《书》曰：黄回虽有微勋而罪过转不可容近遂启请御大小二舆为刺史服饰吾乃不惜为启闻正恐得舆复求画轮车此外罪不可胜数弟自悉之今启依法令广之於江西搜捕驷等。  

薛渊为冠军将军魏遣薛道В寇寿春帝以道В渊之亲近敕齐郡太守刘怀慰曰：闻道В儿妇并在都与诸弟无复同生者凡此类可多方误之纵不全信足使豺狼疑惑令为渊书与道В示购之之意魏得书果追道В遣他将代之。  

武帝不豫时後魏侵边帝虑朝野忧惶乃力疾召乐府奏正声伎。  

梁高祖义师起陈伯之为齐冠军据浔阳以距义师及众军次浔阳然後归附与众俱下伯之顿离门寻进西明门建康城未平每降人出伯之辄唤与耳语高祖恐其後怀翻覆密语伯之曰：闻城中甚忿卿举江州降欲遣刺客中卿宜以为虑伯之未之信会东昏将郑伯伦降高祖使伯伦过伯之谓曰：城中甚忿欲遣信诱卿以封赏氵页卿复降当生割卿手脚卿。若不降复遣刺客杀卿宜深为备伯之惧自是无异志矣。力战有功。  

吕僧珍为前军将军直殿省孙文川等作乱进烧尚书省及阁道云   龙僧珍帅羽林兵邀击不能却高祖戎服御前殿谓僧珍曰：贼夜来是众少晓则走矣。命打五鼓贼谓已晓乃散官军捕文川斩于东市。  

北齐神武性深密高岸终日俨然人不能测机权之际变化。若神至於军国大略独运怀抱文武将吏罕有豫之诸将出讨奉行方略罔不克捷违失指画多致奔亡初高祖虽内有远图而外迹未见尔朱羽生为殷州刺史高祖密遣李元忠举兵逼其城令乾率众伪往救之乾遂轻骑入见羽生与指画军计羽生与乾俱出因擒之遂平殷州。  

文襄东魏孝静帝武定中为大将军时侯景扌处河南反令韩轨讨之不克文襄欲间景於梁乃与景书而谬其辞云：本使景阳叛欲与图西西人知之故景更以图南为事漏其书於梁梁人亦不之信。  

朱梁太祖乾宁中急攻兖郓朱求援於太原时李克用遣大将李存信率师赴之假道於魏屯於莘县存信御军无法稍侵魏之刍牧罗弘信不平之太祖因遣使谓弘信曰：太原志吞河朔回戈之日贵道堪忧弘信惧乃归款於太祖仍出师三万攻李存信败之未几李克用领兵攻魏营於观音门外属邑多拔太祖遣葛从周援之战於洹水擒克用男落落以献太祖令送於弘信斩之晋军乃退是时太祖方图兖郓虑弘信离贰每岁时赂遗必卑辞厚礼弘信每有答贶太祖必对魏使北面拜而受之曰：六兄比予有倍年之长兄弟之国安得以常邻遇之故弘信以为厚已。  

开平五年二月以蔡州顺化军指挥使王存俨权知军州事蔡人士习叛逆刺史张慎思。又裒敛无状帝追慎思至京而久未命代右厢指挥使刘行琮乘虚作乱因纵火驱拥为度淮计存俨诛行琮而抚遏其众都将郑遵与其下奉存俨为主而以众情驰奏时东京留守忄专王友文不先请遂讨其乱兵至鄢陵上闻之曰：诛行琮功也。然存俨方惧。若临之以兵蔡必速飞矣。遂驰使还军而擢授存俨蔡人安之。  

乾化元年以权知辉州事前郓州支使检校金部郎中知新为辉州刺史仍进阶超至银青光禄大夫进官超至检校工部尚书武威郡开国男食邑三百户帝英果迅迈顾事之繇于司存者皆逶迤不速意甚恶之况肇树丕构方以肥养生物一赤县为念故戎将之超宠异数咸宜发宸旨靡繇宰司用之以激诸勇毅冀夫急效亦王者之权道也。  

末帝贞明初租庸使赵岩租庸判官邵赞献议於帝曰：魏博六州精兵数万蠹害唐室百有馀年罗绍威前恭後倨太祖每深含怒太祖口未属纟广师厚即肆阴谋盖以地广兵︹得肆其志不如分削使如身使臂即无不从也。陛下不以此时制之宁知後之人不为师厚邪。若分割相魏为两镇则朝廷无北顾之患矣。帝曰：善诏以平卢军节度使贺德伦为天雄军节度使遣刘率兵六万屯河朔诏曰：分疆裂土虽赏勋劳建节屯师亦从机便比者魏忄专一镇巡属六州为河朔之大藩实国家之巨屏所分忧寄允为重难将叶事机须期通济但缘镇定贼境最为魏忄专亲邻其次相卫两州皆控泽潞山口两道并连於并晋分头常寇於魏封既须日有枝梧未。若俱分节制免劳兵力困奔命於两途稍泰人心俾安居於终日其相州宜建节为昭德军以澶卫两州为属郡以张筠为相州节度使。  

○闰位部　训兵  

《传》曰：春夏苗秋冬狩皆於农隙以讲武事《周礼》大司马之职掌仲春教振旅皆所以训戎政而简军实也。自江左建国以逮夫宋梁莫不循经武之制举治兵之典或考礼於前代或寓令於游畋或阅水战之备或参华戎之选至乃躬秉武节以明乎！申律近处禁囿聿勤於肄习繇是少长有叙卒乘竞劝允符申儆之义以成式遏之业故仲尼有言曰：以不教民战是谓弃之斯可监也。已。  

吴废帝亮始亲政事时孙专政亮乃取兵子弟年十八已下十五已上得三千馀人选大将子弟年少有勇力者为之将帅亮曰：吾立此军欲与之俱长日於苑中习焉。  

宋太祖在位依故事肄习众军兼用汉魏之礼其後讲武於宣武堂。  

文帝元嘉五年正月临玄武馆阅武。  

十六年正月戊寅於北郊阅武。  

二十年二月於白下阅武。  

二十五年二月诏曰：安不忘危经世之所同治兵教战有国之常典故服训明耻然後少长知禁顷戎政虽修而号令未审今宣武场始成便可克日大习众军当因郊猎肄武讲事。  

闰二月大於宣武场主者奉诏列奉申摄克日校猎百官备办设行官殿便坐武帐於幕府山南冈设王公百官便坐幔省如常仪设南北左右四行旌门建获旗以表获车殿中郎一人典获车主者二人收禽吏二十四人配获车十二两校猎之官著褶有带武冠者脱冠者上缨二品以上拥刀备槊麾幡三品以下带刀皆骑乘将领部曲先猎一日遣屯布围领军将军一人督右甄护军将军一人督左甄大司马一人居中董正诸军悉受节度殿中郎率获车部曲在司马之後尚书仆射都官尚书五兵尚书左右丞都官诸曹郎令史都官诸曹令史兰台治书侍御史曹令史诸曹令史督摄纟司校猎非违至日会於宣武场列为重围设留守填街位於云   龙门外内官道南以西为上设从官位於云   龙门内大官阶北小官阶南以西为上设先置官位於行止车门外官道东以北为上设先置官还位於广莫门外道之东西以南为上校猎日平旦正直侍中奏中严上水一刻奏扌追一鼓为一严上水二刻奏扌追二鼓为再严殿中侍御史奏开东中华云   龙门引仗为小驾卤簿百官非校猎之官著朱服集列广莫门外应还省者还省留守填街後部从官就位前部从官依卤簿先置官先行上水三刻奏扌追三鼓为三严上水四刻奏外办正次直侍中散骑常侍给事黄门侍郎军校剑履进夹上ト正直侍中负玺通事令史带龟印中书之印上水五刻皇帝出著黑介帻单衣乘辇正直侍中负玺陪乘不带剑殿中侍御史督摄黄麾以内次直侍中次直黄门侍郎护驾在前。又次直侍中佩信玺与正直黄门侍郎从护驾在後不鸣鼓角不得讠宣讠华以次引出警跸如常仪车驾出赞陛者再拜皇太子入守车驾将至威仪唱引先置前部从官就位再拜车驾至行殿前回辇正直侍中跪奏降辇次直侍中称制曰：可正直侍中亻免伏起皇帝降辇登御座侍臣升殿直卫戟虎贲毛头文衣尾以次列阶正直侍中奏解严先置从驾百官还便坐幔省帝。若躬亲射禽变御戎服内外从官以及虎贲悉变服如校猎仪戟抄鞘以备武卫黄麾内外从入围里列置部典广张甄围旗鼓相望衔枚而进甄周围会督甄令史奔骑号法施令春禽怀孕而不射鸟兽之肉不登於俎不射皮革齿牙骨角毛羽不登於器不射甄会大司马鸣鼓蹙围众军鼓讠警角至宣武场止大司马屯旌门二甄帅屯左右旌门殿中中郎率护军部曲入次北旌门内之右皇帝从南旌门入射禽谒者以获车收载还陈於获旗北王公以下以次射禽各送诣获旗下付收禽主者事毕大司马鸣鼓解围复屯殿中郎率其属收禽以实获车充庖厨列言统曹正厨置樽酒俎肉于中逵以犒飨校猎众军至晡正直侍中奏严从官还著朱服戟复鞘再严先置官先还三严後二刻正直侍中奏外办皇帝著黑介帻单衣正次直侍中散骑常侍给事黄门侍郎军校进夹御正直侍中跪奏还宫次直侍中称制曰：可正直侍中亻免伏起乘舆登辇还卫从如常仪大司马鸣鼓散屯以次就舍车驾将至威仪唱引留守填街先置前部从官就位再拜车驾至殿前回辇正直侍中跪奏降辇次直侍中称制曰：可正直侍中亻免伏起乘舆降入正直次直侍中散骑常侍给事黄门侍郎散骑侍郎军校从至阁亦如常仪正直侍中奏解严。  

孝武孝建二年九月丁亥於宣武场阅武。  

大明五年二月阅武诏曰：昔人称人道何先於兵为首虽淹纪勿用忘之必危朕以听览馀因时讲事坐作有仪进退无爽军幢以下普量班锡。  

七年正月诏曰：春之礼著自周令讲事之诰书于鲁史所以昭宣德度示民轨则今岁稔气荣中外宁晏当因农隙葺是旧章可克日於玄武湖大阅水师开巡江右讲武校猎十月戊申幸南豫州癸巳习水军於梁山。  

南齐武帝永明二年八月幸玄武湖讲武。  

四月正月幸宣武堂讲武诏曰：今亲阅六师少长有礼领驭群帅可量班赐。  

六年九月幸琅邪城讲武习水步军。  

九年九月幸琅邪城讲武观者倾都普颁酒肉。  

十年十月幸玄武湖讲武。  

梁武帝大同四年九月阅武于乐游苑。  

陈文帝天嘉元年八月幸正阳堂阅武。  

宣帝大建十一年八月丁卯幸大壮观大阅武命都督任忠领步骑十万阵於玄武湖都督陈景领楼舰五百出于瓜步江帝登玄武门欢宴群臣以观之因幸乐游苑仍重幸大壮观集众军振旅而还戊寅还宫。  

後主至德四年九月甲午幸玄武湖肄楼舰阅武。  

北齐文宣帝受魏禅多所创革六坊之内从者更加简练每一人必当百人任其临阵必死然後取之谓之百保鲜卑。又简华人之勇力绝伦者谓之勇士以备边要。  

梁太祖开平元年十月幸繁台因农隙以讲武事。  

二年三月幸泽州甲申登东北隅逍遥楼阅骑乘旌甲满野。  

七月幸高僧台阅禁卫六军。  

十一月出开明门登高僧台阅兵。  

三年三月幸右军旧杏园讲武。  

十一月幸榆林坡阅兵教诸部马步兵。  

四年正月帝出师子门至榆林坡下阅教。  

二月帝出师子门幸榆林东北坡教诸军兵事。  

十月幸开化门大阅军实。  

十二月亲阅禁军命格斗于教马亭。  

乾化元年八月庚申幸保宁殿阅天兴。  

控鹤兵事军使将校各有赐丙子阅四番将军及亲卫兵士於天津桥南至龙门广化寺戊寅幸兴安鞠场大教阅帝自指麾无不踊坐作进退声振宫掖。  

十月帝北征驻跸相州癸丑阅武於州之南楼丙子帝御城东教场阅兵诸军都指挥北面招讨使太尉杨师厚总领铁马步甲十万广亘十数里陈焉士卒之雄锐部队之严肃旌旗之杂Ш戈甲之照曜屹。若山岳势动天地帝甚悦焉即命丞相洎文武从臣列侍赐食逮晚方归。  

二年三月甲午幸贝州之东阅武乙未帝复幸东阅骑军。  

## ●卷二百十五  

○闰位部　招怀  

《传》曰：招携以礼怀远以德是知有国者务辑宁於初附将诱致於来者而外示其优礼而内彰乎！大度俾危疑者得自安之地翔引者无失所之嗟诚接物之宏猷经远之大略也。自汉氏之末群雄并起玄德奋於庸蜀孙氏据有江东其馀趑趄陆梁往往而在莫不怀去就之分审废兴之命跨州连郡以待所归，於是析以忄尉其心遣使以达其意或委质以从命或贡以称藩故能抚有其民人恢拓乎！疆宇鼎峙之业雄视二隅繇宋齐以还南北分壤逮夫高齐至於梁氏疆场之事一彼一此反侧之子改过自新咸用接纳存┰俾其安集斯诚君国者之永图哉！。  

蜀先主初围刘璋於成都时偏将军马超领其父腾部曲依张鲁鲁不与计事内怀於邑密书请降先主遣人迎超超将兵径到城下城中震怖璋即稽首（又云：先主使李恢至广中交好马超超遂从命）。  

黄权为刘璋广汉长及先主袭取益州将帅下郡县郡县望风景附权闭城坚守刘璋稽服而诣降先主假权偏将军。  

吴大帝初为吴侯建安十五年遣步骘为交州刺史时士奕为绥南中郎将董督七郡领交太守骘到燮率兄弟奉承节度帝加燮为左将军建安末年燮遣子厥入质帝以为武昌太守诸子在南者皆拜中郎将。又诱益州豪姓雍门等率郡人民遥使东附帝益嘉之迁卫将军弟合浦太守壹时贡马凡数百疋帝辄为书厚加宠赐以答忄尉之。  

嘉禾元年十月魏辽东太守公孙渊遣校尉宿舒阆中令孙综称藩於大帝并献貂马帝大悦加渊爵位二年春正月诏以幽青二州十七郡七十县封为燕王。  

宋高祖初为晋太尉垣遵与其弟苗并为南燕慕容超委任遵为尚书苗为京兆太守帝围广固遵苗逾城归降并以为太尉行参军。  

孝武大明中黟歙二县有亡命数千人攻破县邑杀害官长豫章王子尚为扬州刺史在会稽遣主帅领三千人水陆讨伐再往失利帝遣殿中侍御史吴喜数十人至二县诱说群贼贼即日归降。  

明帝即位初南雍州刺史袁ダ与晋安王子勋同反帝使朝士遗ダ《书》曰：夫夷陂相因兴革递数或多难而固其国或殷忧而启圣明此既著於前史亦彰於闻见王室不造昏凶肆虐神鼎将沦宗稷几泯幸天未亡宋乾历有归主上体自圣文继明作睿而辱均牖里屯喻夏台既天地俱愤义勇同奋克殄鲸鲵三灵更造应天顺民爰集宝命四海属息肩之欢庶民见来苏之泰吾等获免刀锯仅全首领复身奉惟新命承亨运缓带谈笑击壤圣世汝虽劬劳於外迹阻京师然心期所寄江汉何远自九江告变皆谓邓氏狂惑比日国言藉藉颇尘吾子道路之议岂其或然闻此之日能无骇惋凶人反道败德日夜滋深昵近狡慝取谋犭才虎非惟毒流外物恶积中朝乃欲毁陵邑虐崇宪烧宗庙卤御物然後荡覆京都必使兰莸俱尽自非圣上庙灵图亻免首逊避维持内外拥卫臣下则赤县为戎百姓其鱼矣。此事此理宁可熟念既天道辅顺百姓讴歌有奉高祖之孙文皇之子德洞九幽功贯三曜匡拯家国提毓黔首。若不子民南面将使神器何归而群下构慝妄怀窥觊成轸惑燕贯高乱赵谗人罔极自古有之汝中京冠冕儒雅世袭多见前载县鉴忠邪何远遗郎中之清轨近忘太尉之纯相与或群从舅甥或姻娅周款一旦胡越能无怅恨。若疑诳所至邪讠皮无穷汝当誓众奋戈翦此朝食。若自延过听迷途未远圣上临物以仁接下以爱岂直雍齿先封乃当射钩见相矣。予南服寤寐延首。若反棹氵公流归诚凤阙锡开非尔而谁吾等并过荷曲慈俱叨非服纡金拖玉改观蓬门入奉舜禹之渥出见羲唐之化雍容揄扬信白驹空谷之时也。奈何毁掷先基自蹈凶戾山门萧瑟松庭谁归言念楚路，岂不思父母之邦幸纳恶石以蠲美裁书表意尔其图之时尚书右仆射蔡兴宗是ダ舅领军将军袁粲是ダ从父弟故书云：群从舅甥也。後。又使ダ旧门生徐硕奉手诏譬ダ曰：卿历观古今险之与强何尝可恃自朕践祚涂路梗塞卿无繇奉表未经为臣今追踪窦融犹未为晚也。  

沈文秀为青州刺史与晋安王子勋同反泰始二年八月子勋平帝遣文秀弟文炳诏文秀曰：皇帝问前督青州徐州之东莞东安二郡诸军事建威将军青州刺史朕去岁拨乱功振普天於卿一门特有殊泽卿得延命至今谁之力邪何故背国负恩远同逆竖今天下已定四海宁一卿独守穷城何所归奉。且卿百口在都兼有坟墓想情非木石犹或顾怀故指遣文炳具相宣示凡诸逆节亲为戎首一不加罪文炳所具卿独何人而能自立便可速率部曲同到军门别诏有司一无所问如其不尔国有常刑非唯戮及弟息亦当夷卿坟墓既以谢齐土百姓亦以劳将士之心故有今诏三年二月文秀归命请罪即安本任崔道固为二州刺史与沈文秀同逆会四方平定明帝遣使宣慰道固奉诏归顺。  

殷琰为建武将军豫州刺史亦同子勋反叛其将留胡败走寻阳平定明帝遣琰参军杜叔宝之从父弟季文至琰城下与叔宝语说四方已定劝令时降叔宝曰：我乃信汝恐为人所诳耳叔宝闭绝子勋败问有传者即杀之时琰子邈东在京邑系建康帝送邈与琰令说南贼已平之问自建康出便防送就道议者以为宜听邈与伯父瑗私相见不尔无以解城内之惑不从邈至叔宝等果疑守备方固。  

後帝以南贼降者送琰城下令与城内交言繇是人情沮丧琰遂降。  

韦珍奇为汝南郡司马同殷琰反琰降珍奇据城招魏留π与珍奇书劝令反魏珍奇乃与子超越羽林监垣式宝於谯杀魏子都赞拔等凡三千馀人π驰驿以闻明帝大喜以珍奇为使持节都督司北豫二州诸军事平北将军司州刺史汝南新蔡县侯食邑千户。  

萧惠开为平西将军都督益宁二州晋安王子勋反惠开乃集将佐谓之曰：湘东太祖之昭晋安世祖之穆其於当璧并无不可但景和虽昏本是世祖之嗣不任社稷其次犹多吾奉武文之灵兼荷世祖之眷今便当投袂万里推奉九江乃遣巴郡太守费欣寿领二千人东下为巴东人任叔儿起义所邀欣寿败没峡口道不复通更遣州治中程法度领三千人步出梁州。又为氐贼杨僧嗣所断先是惠开为治多任刑诛蜀士咸怀猜怨及闻欣寿没法度。又不得前晋原一部遂反，於是诸郡悉应之并来围城城内东兵不过二千凡蜀人惠开疑之皆悉遣出子勋寻平蜀人并欲屠城以望厚赏惠开每遣军出战未尝不捷前後所摧破杀伤不可胜计外众逾合胜兵者十馀万人时天下已平明帝以蜀土险远赦其诛责遣惠开之弟惠基步道使蜀具宣朝旨惠基既至涪而蜀人志在屠城不使王命远达遏留惠基不听进惠基率部曲破其渠帅马兴怀等然後得前惠开奉旨归顺城围得解及还都明帝待之益厚时帝遣惠开宗人宝首水路慰劳益州宝首欲以平蜀为功更奖说蜀人，於是处处蜂起凡诸离散者一时还合渠帅赵燕句文章等与宝首屯军於上去成都六十里众号二十万惠开欲遣击之将佐咸曰：攻破蜀贼诚不为难但慰劳使至未获奉受而遣兵相距何以自明本心惠开曰：今水陆四断表启路绝宝首或相诬陷谓我不奉朝旨我之欲战本在通使。若得通则诚心达矣。乃作启事具陈事情使腹心二人带启戒之曰：须贼破路开便跃马驰出遣永宁太守萧惠训别驾费欣业分兵并进与战大破之生擒宝首囚於成都县狱遣使至帝令执送宝首除惠开晋平王长史南郡太守後废帝元徽中遣武卫将军王世武使河南是岁随拾寅使来献诏答曰：皇帝敬闻使持节散骑常侍都督西秦河沙三州诸军事车骑大将军开府仪同三司领护羌校尉西秦河二州刺史新除骠骑大将军河南王宝命革授爰集朕躬猥当大业惕兼怀忧中增感王世武至德元徽五年五月二十一日表闻之泾热想比平安。又卿乃诚遥著保宝遐疆命诏升徽号以酬忠款遣王世武衔命拜授。又仍使王世武等往芮芮想即资遣使得时达。又奏所上马等物悉至今往别牒锦绵紫碧绿黄青等各十疋。  

南齐太祖建元兀年诏曰：交北景独隔书朔斯乃前运方季负海不朝因迷遂往归款莫繇曲赦交州部内李叔献一人即抚南土文武详才选用并遣大使宣扬朝恩以试守武平太守行交州府事李叔献为交州刺史。  

东昏侯永元三年後魏东徐州刺史沈陵降以为北徐州刺史。  

梁高祖天监十三年後魏太常博士崔灵恩归国高祖以其儒术擢拜员外散骑常侍。  

元愿达魏支庶也。天监中为後魏司州刺史因大军北伐攻义阳愿达举州献款诏封乐平公侍中。  

王神念太原郡人天监中以後魏颍川守据郡归款封南城侯青冀二州刺史。  

元法僧为後魏镇东将军徐州刺史普通六年以彭城内附授司空封始安王法僧魏氏支属镇彭城是时魏室乱遂据镇称帝魏讨之乃归款请为附庸高祖遣奉朝请陈庆之与胡龙牙成景隽率诸军应接及还朝甚加优宠时方事招携赐法僧甲第女乐金帛迁太尉。  

元树字君立後魏近属也。仕魏为宗正卿尔朱荣乱归国封为邺王镇北将军。  

羊侃为魏征东大将军大通三年归国诏授安北将军徐州刺史并其兄默及三弟悦元皆拜为刺史。  

胡僧为魏银青光禄大夫大通三年避尔朱氏之难南归频上封事武帝器之拜主帅使之送魏北海王元颢入雒阳僧。又南归除南天水天门二郡太守。  

侯景为魏司徒太清元年求以豫广颍雒阳西扬东荆北荆襄东豫南兖齐等十三州内属高祖以景为大将军封河南王大行台承制如邓属故事遣同州刺史羊鸦仁兖州刺史桓和仁州刺史湛海珍等应接之。  

孝元帝时湘州刺史王琳以平侯景之勋第一纵暴於建业王僧辩启请诛之琳令长史陆纳率部曲前赴湘州身轻上江陵陈谢帝以琳下吏使廷尉卿黄罗汉大舟卿张载宣喻琳军纳等及军人絷罗汉杀载帝遣僧辩讨纳是时湘州未平武陵王兵下。又甚盛江陵公私恐惧人有异图纳启申琳无罪请复本位求为奴婢帝乃锁琳送僧辩时纳出兵方战会琳至僧辩升楼车以示之纳等投戈俱拜举军皆哭曰：乞王郎入城即出放琳入纳等乃降湘州平仍复琳本位。  

陈高祖永定元年以晋安太守陈宝应为持节散骑常侍信武将军闽州刺史领会稽太守宝应梁末为晋安太守时东西岭路寇贼拥隔宝应自海道趋於会稽贡献故有是命。  

二年三月梁湘州刺史王琳立永嘉王萧庄於郢州六月诏侯讨之。又遣吏部尚书谢哲谕琳琳请还镇湘州诏追众军缓其伐。  

鲁悉达梁末以侯景之乱纠率乡人保新蔡及晋熙等五郡及王琳据有上流琳授悉达镇北将军高祖等遣赵知礼授征西将军江州刺史各送鼓吹女乐悉达两受之迁延顾望皆不欲降高祖遣安西将军沈泰潜师袭之不能克济齐遣行台慕容绍宗以众三万来攻郁口诸镇兵甲甚盛悉达与战败齐军绍宗仅以身免王琳欲图东下以悉达制其中流恐为已患频遣使招诱悉达终不从琳不得下乃速击於齐共为表里齐遣清河王高岳助之相持岁馀会礻卑将梅天养等惧罪乃引齐军入城悉达勒麾下数千人济江而归高祖高祖见之甚喜曰：来何迟也。悉达对曰：臣镇抚下流愿为藩屏陛下授臣以官恩至厚矣。沈泰袭臣威以深矣。然臣所以自归於陛下者以陛下豁达大度同符汉祖故也。高祖笑曰：卿言得之矣。授平南将军散骑常侍北江州刺史封彭泽县侯宣帝大建十二年八月周使持节上柱国郧州总管荥阳郡公司马消难以郧随温应土顺沔儇岳等九州鲁山甑山沌阳应城平靖武阳上明涓水等八镇内附诏以消难为使持节侍中大都督总督安随等九州八镇诸军事车骑将军司空封随郡公给鼓吹女乐各一部。  

东魏孝静帝兴和二年五月西魏行台宫延和峡州刺史元庆率户内属置之河北新附赈廪各有差。  

武定七年正月梁北徐州刺史湘山侯萧正表以镇内附封兰陵郡公吴郡王。  

北齐神武为东魏大将军尔朱荣都督济州刺史张琼因尔朱兆败归神武用为汾州刺史。  

尧雄初仕後魏为燕州刺史随尔朱兆败於广阿遂率所部据定州以归神武时雄从兄杰尔朱兆用为沧州刺史至瀛州知兆败亦遣使归降神武以其兄弟俱有诚款便留杰行瀛州事寻以雄为车骑大将军瀛州刺史以代杰。  

王则初隶尔朱仲远为征虏将军仲远败始归神武加征南将军金紫光禄大夫。  

慕容绍宗初为尔朱兆长史神武从邺讨兆於晋阳兆窘急走赤岭自缢而死绍宗行到马突城见神武追至遂携荣妻子及兆馀众自归神武仍加恩礼所有官爵并如故军谋兵略时参预焉。  

可朱浑元後魏末为渭州刺史侯莫陈悦之杀贺拔岳也。周文帝率贺拔岳所部还共图悦元时助悦悦走元收其众入据秦州为周攻围苦战结盟而罢元既早为神武知遇兼其母兄在东尝有思归之志恒遣表疏与神武阴相往来周文攻围忌元智勇知元怀贰发兵攻之元乃率所部发自渭州西北乌兰津周文频遣兵邀之元战必摧之引军历河源二州境乃得东出灵州刺史曹渥女胥刘丰与元深相交结元因说丰以神武英武非常克成大业丰自此便有委质之心遂资遣元从灵州东北入云   州神武闻其来也。遣平阳守高嵩持金环一枚以赐元并运资粮远遣候接元至晋阳引见执手赐帛千疋并奴婢田宅兄弟四人先在并州者进官爵元所部督将皆赏以爵邑封元县公除车骑大将军。  

任延敬广宁人初从葛荣为贼荣署为王甚见委任荣败延敬拥所部先降拜镇远将军广宁太守。  

文襄初为东魏大将军封渤海王时侯景据河南反令韩轨等讨之不克议者咸云：侯景犹有北望之心但信命不至耳。又景将蔡遵道北归称景有悔过之心王以为信然谓可诱而致乃遗景《书》曰：先王与司徒契阔夷险孤孑相依偏所眷属义贯终始情存岁寒目为国士者乃立漆身之节馈以一餐者便致扶轮之效况其重於此乎！尝以故旧之义欲将子孙相方为秦晋之匹共成刘范之亲况闻负杖行歌便以狼顾反噬不蹈忠臣之路乃陷叛人之地力不足以自强势不足以自保率乌合之众为累卵之危西取救於宇文南请援於萧氏以狐疑之心为首鼠之事入秦则秦人不容归吴则吴人不信当是不逞之人曲为无端之说遂怀市虎之疑乃致投杼之惑昔来举止事已可见人相疑误想自觉知阖门大小悉在司寇意谓李氏未灭犹言少卿可扶孤子无状招祸丁天酷罚但礼繇权夺志在忘私聊遣偏礻卑前驱致讨南兖扬州应时克复即欲乘机席卷县瓠属以炎暑欲为後图。且令还师待时更举今寒胶向折白露将团方凭国灵龚行天罚器械精新士马强盛内外感恩上下戮力三令五申可赴汤火使旗鼓相望埃尘相接势如渥雪事等注荧夫明者去危就安智者转祸为福宁人负我我不负人当开从善之徒使有改迷之路。若能卷甲来朝垂还阙者当即相授豫州必使终君身世所部文武更不追摄进得保其禄位退则不丧功名今王思政等皆孤军偏将远来深入然其性命在君掌握脱能刺之想有馀力即相加授永保疆场君门眷属可以无恙宠妻爱子亦送相还仍为通家共成亲好君今不能东封函谷南面称孤受制於人威名顿尽得地不欲自守聚众不以为强空使身有背叛之名家有恶逆之祸覆宗绝嗣自贻伊戚戴天履地能无愧乎！孤于今日不应遣此但见蔡遵道云：司徒本无西归之心深有悔过之意不知此语为虚为实吉凶之理想自图之（景报《书》曰：仆乡曲布衣本乖艺用出身为国绵历一纪犯危履难岂避风霜遂得富贵当年荣华身世一旦举旗旆援χ鼓北面相抗者何哉！实以畏惧危亡恐招祸害故耳往年之暮尊王遘疾神不善祈祷莫瘳遂使嬖亻幸弄权心腹离二妻子在宅无事见围及回归长社希自陈状简书未遣钺已临既旌旗相对咫尺不远飞书每奏冀申鄙情而群帅恃雄眇然弗顾运戟推锋专欲屠灭掘围堰水仅存三版举目相看命悬漏刻不忍死亡出战城下拘秦送地岂乐为之但禽兽恶死人伦好生仆实不辜桓庄何罪。且尊王平昔见於比肩戮力同心共奖帝室虽复权势参差寒暑小异丞相司徒雁行而已福禄官荣自是天爵劳而後授理不相干欲求吞炭何其谬也。然窃人之财犹谓之盗禄去公室抑谓不取今魏德虽衰天命未改拜恩私第何足关言嗤不能东封函谷授制於人当似教仆贤蔡仲而哀季氏无主之国在礼未闻动而将何以训窃以分财养幼事归令终舍宅存孤谁云：隙末复言仆众不足以自强身之舀危如累卵然亿兆夷人卒降十乱纣之百克终自无後颍川之战即是殷鉴轻重繇人非鼎在德苟能忠信虽弱必强殷忧启圣处危何。若况今梁道邕熙招携以礼被我虎文縻之好爵方欲苑五岳而池四海扫氛秽以拯黎元东霸瓯越西通陇吴越悍劲带甲千群秦兵冀马控弘十万大风一卷枯必摧凝霜暂落秋蒂自殒此而为弱谁足称雄。又见诬两端受疑二国斟酌物情一何太甚昔陈平背楚归汉则强百里出虞入秦斯霸皆昏明繇主用舍在人奉礼而行神其吐邪书称士马精新克日齐举夸张形势必欲相灭切以寒胶白露节候乃同秋风扬尘马首何异徒知北方之力争未识西南之合从苟欲犭旬意於前途不觉坑在其侧去危就安今归正朔转祸为福已脱网罗彼常嗤仆之愚迷此亦笑君之晦昧今引二邦扬旌北讨熊虎齐奋克复中原荆襄广颍已属关右项城县弧亦奉江南幸自取之何劳见援然权变非一理有万涂为君计者莫。若割地而和三分鼎峙燕魏赵晋足相俸禄齐鲁宋卫悉归大梁使仆得输力南朝北敦姻好束帛自行戎车不驾仆立当世之功君卒父祢之业各保疆垒聘享岁时百姓宁四方安堵孰。若驱农夫於陇亩抗敌於三方避干戈於首尾当锋镝於心腹纵太公为将不能获存归之高明何以克济来《书》曰：妻子老幼悉在司寇以此见要庶其可反当是见疑褊心未说昔王陵附汉母在不归太公囚楚乞羹自。若矧伊妻子而可介意脱谓诛之有益欲止之不能杀之无损复加亢戮家累在君何关仆也。而遵道所说颇亦非虚故重陈辞更论款曲所望良图时惠报旨然昔与盟主事等琴瑟谗人间之翻为仇敌抚谗搦矢不觉伤怀裂帛还书其何能述）。  

文宣帝天保六年梁司徒都督郢州刺史陆法和举州来降帝以法和为大都督十州诸军事太尉公以西南都督五州诸军事荆州刺史安湘郡公宋ぇ为郢州刺史义兴县公梁将造为散骑常侍仪同三司湘州刺史义兴县公梁将侯来逼江夏齐军弃城而退法和与宋ぇ兄弟入朝帝问其奇术虚心相见之备三公卤簿於城南十三里供帐以待之法和遥见邺城下马禹步卒术谓曰：公既万里归城主上虚心相待何作此术法和手持香炉步从路车至於馆明日引见给通油络网车伏身百人诣阙通名不称官爵不称臣但云：荆州刺史文宣宴法和及其徒属於昭阳殿赐法和钱百万物千段甲第一区田一百顷奴婢二百人生资什物称是宋ぇ千段其馀仪同刺史以下各差等。  

梁太祖开平二年九月帝西幸至於陕幽州都将康君绍等十人自蕃贼寨内来投。又幽州骑将高彦章八十人骑先在并州乃於晋州军前来降至是到行在皆赐分物衣服放归本道以示怀服。  

三年二月同州节度使刘知俊奏延州都指挥使高万兴部领节级家累三十八人来降三月以万兴检校司徒为丹延等州安抚招诱等使。又八月制左凭背叛元恶遁逃如闻相济之徒多是胁从之辈。若能回心向国转祸全身当与加恩必不问罪仍令同华雍等州切加招谕如能枭斩温韬，或以镇寨归化必加厚赏仍奖官班兼委本界招复人户切加安存。  

闰八月襄阳叛将李供差小将进表帝示以含弘特赐敕书慰谕。  

四年二月赐潞州投归军马张行恭锦服银带并食五年二月武安军节度使马殷进呈处州刺史卢延昌笺表处州北支郡也。兵甚锐自得韶州益强大为百胜军使始洪州之陷卢光稠愿收复使府立功自效上因兼授江西观察留後光稠卒复命延昌领州事方伯亦颇慰荐扬渭遣人为署爵秩延昌佯受官牒礼遣其使因胡南自表其事曰：郡小寇迫欲缓其奸谋。且开导贡路非敢贰也。以其为制来自陈上览奏曰：我方有北事不可不尔甚加抚┰寻兼授镇南将军节度使观察留後命使慰劳。  

乾化元年六月乙卯命北面都招讨使镇国军节度使杨师厚出屯邢雒丁巳镇定钞我荡阴诏曰：常山背义易水亻效尤诱其蕃戎动我边鄙南侵相魏东出邢雒是用遣将徂征为人除害但初颁赦令不欲食言宥而伐之谅非获已况闻谋始不自帅臣致此厉阶并繇奸佞密通人使潜结犬戎既惧罪诛乃生离叛今虽行讨伐已举师徒亦开诏谕之门不阻归降之路矧。又王处置未曾削爵除名。若翻然改图不远而复必仍旧贯当保前功如有率众向明拔州效顺亦行殊赏冀犭旬来情免令受弊於疲民用示惟新於污俗宜令行营都招讨使及陈晖军前准此敕文敬加招谕将安众惧特举明恩镇州只罪李宏规一人其馀一切不问。  

末帝贞明元年三月州留後李保衡以城归顺保衡杨崇本养子崇本。又李茂贞养子任州二十馀年去岁为其子彦鲁所毒彦鲁权知州事五十馀日保衡杀彦鲁送款於帝即以保衡为华州节度使以河阳留後霍彦威为州节度使。  

○闰位部　和好  

自三代之季天统弃绝皇纲不振豪杰并立干戈日炽禹迹幅裂互夺我疆桀犬吠尧各是其主势未服德民思息肩则必奉春秋之盟以修邻好达往来之使申其聘礼用和为贵无言不守惠养疲保守封略力穑以滋其调度通商以便其有无至於天灾流行交相救┰顾谋灵命质诸鬼神盖以随时之大义弭兵之良术也。  

蜀先主之得成都也。吴孙权使使报欲得荆州先主言须得凉州当以荆州相与权忿之乃遣吕蒙袭长沙零陵桂阳三郡先主引兵五万下公安令关侯入益阳会曹公定汉中张鲁遁走巴西先主闻之与权连和分荆州江夏长沙桂阳东属南郡零陵武陵西属引兵还江州权使大中大夫郑泉来聘因谓其群臣曰：近得玄德书（玄德先主字）已深引咎求复旧好前所以名西为蜀者以汉帝尚存故耳今汉已废自可名为汉中王也。  

章武二年先主侵吴为吴所败先主驻白帝大帝甚惧遣使请和先主许之遣大中大夫宗玮报命。  

後主建兴元年吴遣信都尉冯熙来聘。且吊丧也。是岁南中诸郡并皆叛乱丞相诸葛亮以新遭大丧故未便加兵遣尚书郎邓芝固好於吴致马二百匹锦千及方物。  

二年夏吴遣辅义中郎将张温来聘亦致方土所出以答厚意遂为与国是年後主。又遣邓芝聘於吴重结盟好权谓芝曰：山民作乱边守兵多辄虑曹丕乘空弄态而反求和议者以为内有不暇幸来求和於我有利宜当与通以自辨定恐西川不能明孤赤心用致嫌疑孤土地边外隙万端而长江巨海皆当防守丕观[C260]而动惟不见便宁得志此复有他图芝再使吴帝数与芝相闻馈遗优渥。  

七年吴大帝称尊号其群臣以并尊二帝来告议者咸以为交之无益而名体弗顺宜显名正义绝其盟好丞相诸葛亮曰：吴有僭逆之心久矣。国家所以略其[C260]情者求犄角之援也。今。若加显绝雠我必深便当移兵东戍与之角力须并其土乃议中原彼贤才尚多将相辑睦未可一朝定也。顿兵相持坐而须老使北贼得计非之上者昔孝文卑辞モ奴先帝优与吴盟皆应权通变弘思远益非丈夫之为忿者也。今议者咸以权利在鼎足不能并力。且志望已满无上岸之情推此皆似是而非也。何者其智力不侔故限江自保权之不能越江犹魏贼之不能渡汉非力有馀而利不取也。若大军致讨彼高当分裂其地以为後规下当略民广境示武於内非端坐者也。若就其不动而睦於我我之北伐无东顾之忧河南之众不得尽西北之为利亦已深矣。权僭之罪未宜明也。乃遣卫尉陈震庆权正号震到武昌大帝与震升坛盟交分天下以徐豫幽青属吴并凉冀兖属汉其司州之土以函谷关为界造为盟曰：天降襄乱皇纲失叙逆臣乘[C260]劫夺国柄始於董卓终於曹操穷凶极恶以覆四海至今九州幅裂普天无统民神痛怨靡所戾止及操子丕桀逆遗鬼荐作奸回偷取天位而么寻丕凶迹阻兵盗土未伏厥诛昔共工乱象而高辛行师三苗干度而虞舜征焉今日灭禽其徒党非汉与吴将复谁任夫讨恶翦暴必声其罪宜先分裂夺其土地使士民之心各知所归是以春秋晋侯伐卫先分其田以畀宋人斯其义也。且古建大事必在盟誓故在《周礼》有司盟之官尚书有告誓之文汉之与吴虽信繇中然分土裂境宜有盟约诸葛亮丞相德威远著翼戴本国典戎在外信感阴阳诚动天地重复结盟广诚约誓使东西士民咸共闻知故立坛杀牲昭告神明再歃加书副之天府天高听下灵威谌司慎司盟群臣群祀莫不临之自今日汉吴既盟之後戮力一心同讨魏贼救危傅患分灾共庆好恶齐之无或携贰。若有害汉则吴伐之。若有害吴则汉伐之各守分土无相侵犯传之後叶克终。若始凡百之约皆如载书信言不艳实居於好有渝此盟创祸先乱违贰不协忄舀慢天命明神上帝是讨是督山川百神是纠是殛俾坠其师无克祚国於兹大吴神明鉴之是岁吴黄龙元年也。  

吴大帝初为吴王黄武元年以使聘魏具破蜀军获印绶及首级所得土地并表将吏功勤宜加爵赏之恩文帝报使致<鼠军>子裘明光铠马。又以素书所作典论及诗赋与权诏曰：老虏边窟越险深入旷日持久内迫罢弊外困智力故见身於鸡头分兵拟西陵其计不过谓可转足前迹以摇动江东根未著地摧折其支虽未刳备五脏使身首分离其所降诛亦足使虏部众凶惧昔吴汉先烧荆门後废夷陵而子阳无所逃其死来歙始袭略阳文叔喜之而知隗嚣无所施其巧今讨北虏正似其事将军勉建方略务全独克。  

景帝永安六年十月蜀以伐魏来告使大将军丁奉督诸军向魏寿春将军留平别诣施绩於南郡议兵所向将军丁封孙异如沔中皆救蜀蜀主降魏问至前後罢。  

後主元兴元年晋司马昭为魏相国遣昔吴寿春城降将相国参军徐绍散骑常侍水曹属孙赍书喻皓以平蜀之事致马锦等物以示威怀《书》曰：圣人称有君臣然後有上下礼义是故大必字小小必事大然後上下安服群生获所逮至末涂纯德既毁剿民之命以争强於天下违礼顺之至理则仁者弗繇也。方今主上圣明覆寿无外仆备位宰辅属当国重唯华夏乖殊方隅圮裂六十馀载金革亟动无年不战暴骸襄元困悴罔定每用悼心坐以待旦将欲止戈兴仁为百姓请命故分命偏师平定蜀汉役未经年全军独克於时猛将谋夫朝臣庶士咸以奉天时之宜就既征之军藉吞敌之势宜遂回旗东指以临吴境舟师江顺流而下陆军南辕径取四郡兼成都之械漕巴汉之粟然後以中军整旅三方云   会未及浃辰可使江表底平南夏顺轨然国朝深惟伐蜀之举虽有靖难之功亦悼蜀民独罹其害战於绵竹者自元帅以下并受斩戮伏尸蔽地血流丹野一之於前犹追恨不忍况重之於後乎！是故旋师案甲思与南邦共全百姓之命夫料力忖势度资量险远考古昔废兴之理近鉴西蜀安危之效隆德保祚去危即顺屈已以宁四海者仁哲之高致也。履危偷安陨德覆祚而不称於後世者非智者之所居今朝廷徐绍孙献书喻怀。若书御於前必少留意回虑革结欢弭兵共为一家惠矜吴会及於中土，岂不泰哉！此昭心之大愿也。敢不承受。若不获命则普天率土期於大同虽重干戈固不获已也。  

甘露元年三月皓遣使随绍报《书》曰：知以高世之才处宰衡之任渐导之功勤亦至矣。孤以不德阶承统绪思与贤良共济世道而以壅隔未有所缘嘉意久著深用依依今遣光禄大夫纪陟五官中郎将弘ギ宣明至德（江表传载皓书两言白称名言而不著姓）陟ギ至雒遇晋王相国薨乃遣还。  

宝鼎元年正月遣大鸿胪张俨五官中郎将丁忠吊祭晋王相国。  

宋高祖大明四年十二月後魏遣通和。  

明帝太始五年十一月魏人来和。  

七年三月魏人来聘。  

後废帝元徽元年正月魏人来聘。  

三年六月魏人来聘。  

南齐武帝永明元年八月魏人来聘十月使骑将军刘缵聘於魏。  

二年十二月魏人来聘。  

三年三月使辅国将军刘缵聘於魏十一月魏人来聘。  

四年二月使通直郎裴昭明聘於魏。  

七年九月魏人来聘十一月诏平南参军颜明聘於魏。  

八年六月魏人来聘。  

九年正月诏射声校尉裴昭明聘于魏五月魏人来聘八月使司徒参军萧琛聘于魏十月魏人来聘。  

十年二月使司徒参军萧琛聘于魏。  

十一年四月魏人来聘。  

废帝以永明十一年七月即位十一月魏人来聘隆昌元年正月使司徒参军刘聘于魏。  

海陵王延兴元年八月魏人来聘。  

梁高祖普通七年十月放魏扬州刺史李宪还北。  

大通二年六月魏临淮王元求还本国许之十月以魏北海王元颢为魏主遣东宫直阁将军陈庆之卫送还北魏。  

中大通元年正月魏汝南王元悦求还本国许之。  

二年六月遣魏太保汝南王元悦还北为魏主八月庚戍舆驾幸德阳堂设丝竹会祖送魏王元悦。  

四年正月以太子左率卫薛法护为平北将军司州牧卫送元悦入雒二月以亲除太尉元法僧还北为魏王。  

大同二年十二月东魏请通和许之。  

三年七月东魏遣使来聘九月使兼散骑常侍张皋聘于东魏。  

四年五月东魏遣使来聘七月使兼散骑常侍刘孝仪聘于东魏。  

五年十一月东魏遣使来聘十二月使兼散骑常侍柳彳勺聘于东魏。  

六年七月东魏遣使来聘是月遣兼散骑常侍陆晏于报聘。  

七年四月东魏遣使来聘是年遣兼散骑常侍明少遐报聘十一月东魏。又遣使来聘是月遣兼散骑常侍来狎报聘。  

十一年四月东魏遣使来聘。  

太清元年十二月遣太子舍人元贞还北为东魏主二年七月使兼散骑常侍谢聘于东魏结和。  

元帝太清五年（简文太宝二年也。时帝承制於江陵犹称太清年号）二月魏遣使来聘。  

承圣元年五月魏遣来贺平侯景。  

敬帝太平元年二月齐人来聘使侍中王廓报聘。  

二年四月齐遣使请和（太平元年三月後齐军继至陈霸先皆大败之至是通和）陈文帝天嘉二年六月齐人通好。  

三年四月齐遣使来聘。  

五年四月周遣使来聘五月周齐并遣使来聘十二月齐遣使来聘。  

六年四月（一作六月）周遣使来聘十月齐遣使来聘。  

废帝天康元年四月即位十一月周人来吊国哀。  

宣帝大建元年五月齐遣使来聘。  

二年五月齐遣使来吊。  

三年四月齐遣使来聘五月周遣使来聘。  

四年八月周遣使来聘。  

五年五月周遣使来聘。  

六年正月周遣使来聘。  

七年八月周遣使来聘。  

东魏孝静帝天平四年七月遣使散骑常侍李楷使于梁十二月梁武遣使来。  

元象元年十月梁武遣使来十二月遣陆操使于梁兴和元年六月梁武遣使来八月遣兼散骑常侍王元景使于梁。  

二年三月梁武遣使来五月遣兼散骑常侍李象使于梁十月梁武遣使来十二月遣兼散骑常侍崔谦使于梁。  

三年六月梁武遣使来八月遣兼散骑常侍李骞使于梁。  

四年正月梁武遣使来四月遣散骑常侍李绘使于梁十月梁武遣使来十二月遣兼散骑常侍杨裴使于梁。  

武定元年六月梁武遣使来八月遣兼散骑常侍李浑使于梁。  

二年三月梁武遣使来五月遣兼散骑常侍魏季景使于梁十一月梁武遣使来。  

三年正月帝遣兼散骑常侍李奖使于梁七月梁武遣使来十月遣中书舍人尉瑾使于梁。  

四年五月梁武遣使来七月遣兼散骑常侍元廊使于梁。  

五年正月梁武遣使来四月帝遣兼散骑常侍李纬使於梁。  

六年九月梁武遣使来。  

七年二月遣兼散骑常侍郑伯猷使于梁时魏收为散骑常侍兼中书舍人自魏梁和好书下纸每云：想彼境内宁静此率土安和梁後使其书乃去彼字自称犹著此欲示无外之意收定报书云：想境内清晏今万国安和梁人复书依以为礼。  

北齐文宣帝天保元年十一月梁湘东王萧绎遣使朝贡。  

二年正月梁湘东王萧绎遣使朝贡四月十日。又遣使朝贡。  

三年十一月梁王萧绎即帝位于江陵是为元帝遣使来聘。  

四年闰十一月梁元帝遣使来聘。  

五年十月西魏伐梁元帝于江陵语清河王岳等率众救之未至而江陵舀梁元帝为西魏将于谨所杀梁将王僧辩在建康共推晋安王萧方智为太宰都督中外诸军事承制置百官。  

六年正月清河王岳以众军渡江克夏首送梁郢州刺史陆法和诏以梁散骑常侍贞阳侯萧明为梁王遣尚书左仆射上党王涣率众送之五月萧明入於建邺（按梁书云：七月入於京师）六月诏曰：梁国遘祸主丧臣离彼炎方尽生荆棘兴亡继绝义在於我纳以长君拯其危弊比送梁主已入金陵蕃礼既修分义方笃越鸟之思岂怨南枝凡是梁民宜听反国以礼发遣是月梁主萧明遣其子章兼侍中袁泌兼散骑常侍杨裕奉表朝贡初明在梁为豫州刺史（明梁武兄子）兵败为魏擒之世宗礼（高澄）明甚重谓之曰：先王与梁王和十有馀年闻彼礼佛文尝云：奉为魏主并及先王此甚是梁王厚意不谓一朝失信致此纷扰自出师薄伐无战不克无城不舀今日欲和非是力屈境上之事知非梁主本心当是侯景违命扇动耳朕可遣使谘论。若犹存先王分义重成通和者吾不敢违先王之旨侯及诸人并即放还，於是使人以明书告梁主梁主乃致书以慰世宗是岁梁元帝为西魏所灭显祖诏立明为梁主前所获梁将湛海珍等皆听从明归令上党王涣率众以送是时梁太尉王僧辩司空陈霸先在建康推晋安王方智为丞相显祖赐僧辩霸先玺书僧辩未奉诏上党王进军明。又与僧辩书往复再三陈祸福僧辩初不纳既而上党王破东关斩裴之横江表危惧僧辩乃启上党王求纳明遣舟舰迎接上党王飨梁朝将士及与明刑牲软血载书而盟於梁与东度齐师比及侍中裴英起卫送明入建康遂称尊号以智方为太子是冬霸先袭杀僧辩复立方智以明为太傅明疽发背殂。  

八年十月陈高祖武帝立遣使称藩朝贺。  

十年三月梁主萧庄至郢州遣使朝贡九月使郦怀则陆仁惠使於萧庄庄在梁为永嘉王萧明殂帝以庄主梁祀自湓贼城济江即位于郢州庄为陈人所败入朝封侯朝廷许以兴复竟不果。  

武成帝河清元年正月诏散骑常侍崔瞻聘于陈十月陈人来聘十一月诏兼散骑常侍封孝琰使于陈十二月陈人来聘。  

三年四月诏兼散骑常侍皇甫亮使于陈六月归宇文媪于周九月归阎媪于周陈人来聘。  

四年四月陈人来聘。  

後主天统元年六月太上皇帝诏兼散骑常侍王季高使于陈。  

二年三月陈人来聘六月太上皇帝诏兼散骑常侍韦道儒聘於陈十二月陈人来聘。  

三年四月太上皇帝诏兼散骑常侍司马幼之使于陈。  

九年周人来通和太上皇帝诏侍中斛斯文略报聘。  

于周十一月太上皇帝诏兼散骑常侍李谐使于陈五年二月诏侍中比烈长文使于周。  

武平元年正月诏兼散骑常侍裴谳之聘于陈。  

二年正月诏兼散骑常侍刘环俊使于陈四月陈遣使连和谋反周朝议弗许九月陈人来聘十一月诏侍中赫连子亻免使于周。  

三年三月周人来聘八月使领军封辅相聘于周九月陈人来聘。  

四年正月诏兼散骑常侍崔象使于周二月周人来聘四月。又来聘六月诏开府王师使于周。  

○闰位部　却贡献  

古者贡献之制有艺有极苟非其道庸可取乎！观夫宋齐而下逮於梁室虽眷命攸属而运历非正乃有恭已修德稽古发号不宝远方之物不纳非时之贡志存抑损道符简易斯亦一时之美足垂於後焉。  

宋高祖永初中广州尝献入洞细布一端八丈恶其精丽劳人即付有司弹太守以布还之并制岭南禁作此布帝素有热病并患金创末年尤剧坐卧常须冷物後有人献石床寝之极以为佳乃叹曰：木床甚费而况石邪即令毁之。  

南齐太祖建元元年四月即位断四方上庆礼。  

明帝建武元年十月即位诏断远近上礼。又诏蕃牧守宰或有荐献事非任土严加禁断十一月立皇太子诏东宫肇建远近或有庆礼可悉断之。  

二年十一月皇太子纳妃褚氏断庆礼。  

三年闰十二月皇太子冠断远近上礼。  

梁高祖天监元年四月即位断远近上庆礼八月交州献能歌鹦鹉诏不纳。  

二年五月断诸郡县献奉二宫唯诸州及会稽职惟岳牧许荐任土。若非地产亦不得贡。  

十四年正月朔皇太子冠停远近上庆礼。  

陈宣帝大建七年四月监豫州陈桃根於所部得青牛献之诏遣还民。  

梁太祖乾化二年以丁审衢为陈州而审衢厚以鞍马金帛为谢恩之献帝虑其渔民复其献而停之。  

## ●卷二百十六  

○闰位部　征伐  

秦始皇元年晋阳反将军蒙骜击走之。  

二年キ公将卒攻卷斩首三万。  

三年蒙骜攻韩取十三城十月攻魏氏有诡。  

四年拔有诡。  

五年将军蒙骜攻魏定酸枣燕虚长平雍邱山阳城皆拔之取二十城。  

六年韩魏赵卫楚共击秦取寿陵秦出兵五国罢拔卫迫东郡其君角率其支属徙居野王阻其山以保魏之河内。  

七年将军蒙骛死以攻龙孤庆都（庆一作キ）还兵攻汲。  

八年始皇弟长安君成乔将军击赵。  

九年攻魏垣蒲阳。  

十一年王翦桓杨端和攻邺取九城王翦攻阏与潦杨（在并州）皆并为一军翦将十八日军归斗食以下（百石以下有斗食佐史之秩）什推二人从军取邺安阳桓将。  

十三年桓攻赵平阳杀赵将扈辄斩首十万。  

十四年桓攻赵军於平阳取宜安破之杀其将军桓定平阳武城。  

十五年大兴兵一军至邺一军至太原取狼孟（太原有狼孟县）。  

十七年内史腾攻韩得韩王安尽纳其地以其地为郡命曰：颍川。  

十八年大兴兵攻赵王翦将上地下井陉（山名在常山今为县）端和将河内羌<疒鬼>伐赵端和围邯郸城。  

十九年王翦羌<疒鬼>尽定取赵地东阳得赵王引兵欲攻燕屯中山赵公子嘉率其宗数百人之代自立为代王东与燕合兵军上谷。  

二十年燕太子丹患秦兵至国恐使荆轲刺秦王秦王觉之体解轲以犭旬而使王翦辛胜攻燕燕代发兵击秦军秦军破燕易水之西。  

二十一年王贲攻蓟乃益发卒诣王翦军随破燕太子军取燕蓟城得太子丹之首燕王东收辽东而王之。  

二十二年王贲攻魏引河沟灌大梁大梁城坏其王请降尽取其地。  

二十三年复召王翦强起之使将击荆取陈以南至平舆（汝南有平舆县）虏荆王秦王游至郢陈荆将项燕立昌平君为荆王反秦於淮南（淮一作江）。  

二十四年王翦蒙武攻荆破荆军昌平君死项燕遂自杀。  

二十五年大兴兵使王贲将攻燕辽东得燕王喜还攻代虏代王嘉王翦遂定江南地降越君置会稽郡二十六年齐王建与其相后胜发兵守其西界不通秦秦使将军王贲从燕南攻齐得齐王建。  

三十三年发诸常通亡人赘胥（赘谓穷有子使就其妇家为赘胥）贾人略取陆梁地为桂林（今郁林是）象郡（今日南）南海以遣遣戍（五千万人守五岭）。  

二世元年七月戍卒陈胜等反故荆地为张楚（张大楚国也。）胜自立为楚王周文自言习兵胜与之将军印西击秦行收兵至关车千乘卒十万至戏军焉（戏水名在新丰东）秦令少府章邯免骊山徒人奴产子（奴产子犹今人云：家生奴也。）悉发以击楚军大败之周文走出关止屯曹阳（曹水之阳也。其水出陕县西南岘ダ山西北流入河今谓之好阳涧在陕县西四十五里）二月馀章邯追败之复走渑池十馀日章邯击破之周文自刭军遂不战。  

蜀先主章武三年三月汉嘉太守黄元以先主疾举兵攻临邛县遣将军陈{勿月}讨元元军败顺流下江为其亲兵所纟专生致成都斩之。  

後主建兴元年夏太守米褒拥郡反先是益州郡有大姓雍反流太守张裔於吴据郡不宾越隽夷王高定亦皆叛。  

三年三月丞相诸葛亮南征四郡皆平。  

七年春丞相诸葛亮遣陈式攻武都阴平遂克定二郡。  

吴大帝黄武二年戏口守将晋宗杀将王直以众叛如魏魏以为蕲春太守数犯边境帝令将军贺齐糜芳刘邵等袭蕲春郡等生虏宗。  

嘉禾三年八月以诸葛恪为丹阳太守讨山越。  

四年夏遣吕岱讨庐陵贼李桓等（赤乌元年春破之）。  

六年二月以陆逊讨鄱阳贼彭旦等其年皆杀之。  

赤乌二年十月将军蒋秘南讨夷贼秘所领都督廖式杀临贺太守严网等自称平南将军与弟潜共攻零陵桂阳及摇动交州苍梧郁林诸郡众数万人遣将军吕岱唐咨讨之岁馀皆破。  

废帝太平二年八月会稽南郡反杀都尉鄱阳新都民为乱廷尉丁密步兵校尉郑曹将军钟离牧率军讨之。  

後主宝鼎元年十月永安山贼施但等聚众数千人（永安今武康县）劫後主庶弟永安侯谦屯乌程北至建邺众万馀人丁固诸葛靓逆之於牛屯大战但等败走。  

天纪三年夏合浦太守修允部曲督郭马与部曲将何典王族吴述殷兴等攻杀广州督虞授马自号都督交广二州诸军事兴广州刺史述南海太守典攻苍梧族攻始兴八月以执金吾滕循（循一作修）假节领广州牧率万人从东道讨马兴族遇於始兴未得前马杀南海太守刘略逐广州刺史徐旗。又遣徐陵督陶将七千人从西道命交州牧陶璜部伍所领及合浦郁林诸郡兵当与东西军共击焉（未克而吴降晋循师遂还）宋文帝元嘉三年正月遣中领将军到彦之征北将军檀道济讨荆州刺史谢晦擒之。  

孝武帝孝建元年二月豫州刺史鲁爽车骑将军江州刺史臧质丞相荆州刺史南郡王义宣襄州刺史徐道宝举兵反遣佐卫将军王玄谟大破之薛安都时为左军将军爽反帝遣安都及冗从仆射胡子反龙骧将军宗越率步骑据历阳爽遣将郑德玄戍大岘德玄使前锋杨胡与轻兵向历阳安都遣宗越及历阳太守程天祚逆击破之斩胡与及其军副德玄复使其司马梁严屯岘东安都幢主周文恭晨往侦候因而袭之悉擒贼未敢进世祖诏安都留三百人守历阳度还采石迁辅国将军竟陵内史四月鲁爽使弟瑜卒三千人出小岘爽寻以大众阻大岘。又遣安都步骑八千度江与历阳太守张幼绪等讨爽安都军副建武将军谭金率数十骑挑战斩其偏帅幼绪忄匡怯辄引军退还安都复还历阳臧质久不至世祖复遣沈庆之济江督统诸军爽军食少引退庆之使安都率数骑追之四月丙戍及爽於小岘爽自与腹心壮骑断後谭金先薄之不能入安都望见爽便跃马大呼直往刺之应手而倒左右范双斩爽首爽累世枭猛生习战阵咸云：万人敌安都独单骑直入斩之而反时人皆云：关侯之斩颜良不是过也。  

大明三年四月司空南兖州刺史竟陵王诞据广陵反以沈庆之为车骑大将军开府仪同三司南兖州刺史讨之八月己巳克广陵城斩诞（初庆之至广陵诞遣客庆之宗人沈道愍赍书说庆之饷以玉环刀庆之遣道愍反数以罪恶庆之至城下诞登楼谓之曰：沈君白首之年何为来此庆之曰：朝廷以君狂愚不足劳少壮故使仆来尔诞。又饷庆之食提挈者百馀人出自北门庆之不开悉焚之诞於城上投函表倩庆之为送庆之曰：我奉诏讨贼不得为汝送表汝必归允朝廷自应开门遣使吾为汝送之自四月至七月乃屠城斩诞）。  

明帝即位四方反叛遣龙骧将军张兴世领水军拒南贼於赭圻筑二城於湖口伪龙骧将军陈庆领舸於前为游击军兴世率龙骧将军佼长生董凯之攻克二城因击庆庆战大败投水死者数千人时台军据赭圻南贼屯鹊尾相持久不决兴世欲率所领直取大雷而军旅未集不足分张会薛索儿平定帝使张永以步骑五千留戍盱眙馀众二万人悉遣南讨山阳。又寻平徵阮佃夫所领诸军悉还南伐众军大集乃分战士七千配兴世兴世乃令轻舸溯流而上旋复回还一二日中辄复如此使贼不为之备刘胡闻兴世欲上笑之曰：我尚不敢越彼下取扬州张兴世何人欲轻据我上兴世谓沈攸之等曰：上流惟有钱可据地既险要江。又甚狭去大众不远应赴无难江有洄γ船下必来泊岸横浦可以藏船舸二三为宜乃夜渡湖口至散头因复回下以疑之其夜四更值风便举直前贼亦遣胡灵秀诸军於东岸相翼而上兴世夕住景江浦宿贼亦不进夜潜遣黄道标领七十舸径据钱营立城砦明旦兴世与军齐集停一宿刘胡自领水步二十六军平旦来攻将士欲迎击之兴世禁之曰：贼来尚远而气盛矢骤骤既力尽盛亦衰此曹刿之所以破齐也。令将士不得妄动治城如故俄而贼来转近舫入洄γ兴世乃命寿寂之任农夫率壮士数百击之乃与众军相继进胡，於是败走斩级数百投水者甚众胡收军而下时兴世城垒未固司徒建安王休仁虑贼并力攻钱欲分其形势命沈攸之吴喜佼长生刘灵遗等以皮舰二十攻贼浓湖苦战连日斩获千数是日刘胡果率众军欲更攻兴世未至钱数十里袁ダ以浓湖之急扌处追之钱城砦繇此得立贼连战转败兴世。又遏其粮道寻阳遣运至南陵不敢下贼众渐饥刘胡乃遣ダ安北府司马伪右军沈仲玉领千人步取南陵迎接粮运仲玉至南陵领米三十万斛钱布数十舫竖榜为城规欲突过行至贵口不敢进遣间信报胡令遣重军援接兴世寿寂之任浓夫李安民等三千人至贵口击之与仲玉相值交战尽日仲玉走还ダ营悉虏其资实贼众大震胡弃军遁走袁ダ仍亦奔散。  

泰始元年十月冬晋安王子勋僭位於寻阳城帝遣散骑常侍领军将军王玄谟领水军南讨吴兴太守张永为其後继。又遣宁朔将军寻阳内史沈攸之宁朔将军江方兴龙骧将军刘灵贵率众屯虎槛时东贼甚急张水江方兴回军东讨尚书下符曰：夫晦明处运崇替相氵公帝造之基懋业维永圣祖重光氤氲上业狂昏承祀国难以紊毒流九县[C260]秽三灵缙绅戮辱黔庶涂炭人神同愤朝野泣血圣上明睿在躬膺符握曜眷怀家国夙夜劬劳惧社稷湮芜彝伦左衽天威电发氛冰消殄凶焦门不俟鸣条之旅歼虐牧野无劳孟津之钺华夷即晏晷纬还光铿锵间於管弦趋翔被於寇冕同冕仰化异域怀风刘子勋昏世称兵义同翦恶明朝不戢罔识邪正窥窬畿甸逼遏两江陵上无君暴於遐迩王赫斯怒兴言讨逆命彼上将治兵薄伐今遣宁朔将军寻阳内史沈攸之轻锐七万飞舟先迈龙骧将军刘灵遣羽林虎旅连锋继进假节督南讨前锋诸军事冠军将军兖州刺史殷孝祖驱济河泾卒电击雷动使持节车骑将军江州刺史曲江县开国侯王玄谟徒五万董绕前师使持节侍中司徒扬州刺史建安王休仁拥神州之众总督群师龙骧将军刘宁朔将军刘怀珍步骑五千直指大雷宁朔将军柳伦司州刺史庞孟虬淮[A13C]突骑邪趣西阳使持节骠骑大将军豫州刺史山阳王休总勒步师连旗百万河舟代马遄骛江越棘吴钩交曜畿服笳鼓动坤维金甲震云   汉犄角相望水陆俱发冠军将军武念率拥司之锐已据樊沔徐州刺史申令孙提彭宋剽勇陆涂炎奋皇上当亲驭六师降临江服旌旆掩云   舳舻咽海昔吴楚连衡燕淮劲悍尘扰区内声沸秦中雾散埃灭，岂非先鉴而婴彼孤城以代该天之网迫此乌合以抗络寓之师云   罗四掩霜锋交集犹劲飚之拂细草烈火之扫寒原樵卷之形昭然已著朝廷恻愍我僚吏哀矜我士民并亦何辜拘误迷党故加宣示令得自新如其沦惑不改抵冒王威同焚既至虽悔奚补奉诏以四王玄弱不幸舀难交兵之日不得妄加侵犯。若有逼损诛翦无贷左右主帅严相卫奉注误之罪一无所问（二年八月讨平之二月讨平之）。  

二年正月吴郡太守顾琛吴兴太守王昙生义兴太守刘延熙晋陵太守袁标山阳太守程天祚并举兵反遣镇军巴陵王休右统军东讨（二月讨平之）。  

後废帝元徽二年五月江州刺史桂阳王休范举兵反以中领军刘π右卫将军萧道成前锋南讨出屯新亭征北将军张永屯白下前南兖州刺史沈怀明戍石头。  

南齐武帝永明八年八月荆州刺史巴东王子响反遣丹阳尹萧顺之讨之子响伏诛。  

海陵王延兴元年九月晋安王子懋起兵遣中护军王玄邈讨诛之。  

明帝永泰元年四月大司马会稽太守王敬则举兵反五月遣辅国将军刘山阳率军讨斩之。  

东昏侯永元元年八月丙午扬州刺史始安王遥光据东府反遣领军将军萧坦之致讨尚书符遥光曰：逆顺之数皎然有徵干纪乱常刑兹罔赦萧遥光宗室蚩庸才行鄙薄缇裙可望天路何阶受遇自昔恩加犹子礼绝帝体宠越皇季旗章车服穷千乘之尊隍爽垲逾百雉之制及圣后在天亲受顾话言在耳德音犹存侮蔑天明罔畏不义无君之心履霜有日遂乃称兵内犯窃发京畿自古巨[C260]莫斯为甚今便分命六师玄宣九伐皇上当亲御戎轩弘此庙略信赏必罚有如大江戊午斩遥光传首。  

十一月太尉江州刺史陈显达举兵反於寻阳加护军将军崔慧景平南将军督众南讨斩之。  

二年正月诏讨豫州刺史裴叔业二月以卫尉萧懿为豫州刺史征寿春叔业病死。  

梁高祖天监元年五月戊子江州刺史陈伯之举兵反以领军将军王茂为征南将军江州刺史率众讨之。  

十年三月邓晰以朐山引魏军遣振远将军马仙卑讨之是月魏徐州刺史卢昶率众赴朐山十二月仙卑大破魏军克复朐山城。  

中大通二年八月山贼聚结寇稽郡所部县九月假超武将军湛海会节以讨之。  

大同十年妖贼王勤宗起于巴山郡以威远将军陈昕为宣猛将军假节讨平之。  

太清二年八月大将军侯景举兵反擅攻马头木栅荆山等戍以前将军开府仪同三司邵陵王纶都督众军讨景。  

元帝大宝元年九月侯景伪将任约寇西阳武昌遣左卫将军徐文盛右卫将军阴子春太子右卫率萧慧正隽州刺史席大献等下武昌拒约。  

二年五月帝遣游击将军胡僧信州刺史陆法和率众下秣陵任约败景遂遁走以王僧辩为征东将军开府仪同三司尚书令胡僧为领军陆法和为护军将军仍令僧辩率众追景所至皆捷（僧辩为镇卫将军侍中尚书令时湘州贼陆纳等攻破衡州刺史丁道贵於碌口尽收其军实李洪雅。又自零陵率众出空陵滩称助讨纳朝廷未达其心深以为虑乃遣中书舍人罗重欢徵僧辩上就拜骠骑将军宜丰侯循南征僧辩因督杜﹀率众军发於建业师次巴陵诏僧辩为都督东上诸军事骠骑霸先让都督於僧辩不受故世祖分为东西都督而俱南讨焉时纳等下据车轮夹岸为城前断水势士率骁猛皆百战之馀僧辩惮之不与轻进，於是稍作连城以逼贼贼见不敢交锋并怀懈怠僧辩因其无备命诸军水步攻之亲执旗鼓以诫进止，於是诸军竞出大战於车轮与骠骑循并力苦攻舀其二城贼大败走步归保长沙驱逼居民入城拒守僧辩追蹑乃命筑垒围之悉令诸军广建围栅僧辩出坐垄上而自临视贼望识僧辩知不设备贼党吴藏李贤明等乃率锐卒千人开门掩出蒙并进遥僧辩时杜﹀杜龛并侍左右带甲卫者皆百馀人因下逆入与贼人交战李贤明乘铠马从者十骑大呼冲突僧辩尚据胡戕不为之动，於是指挥勇敢遂获贤明而因即斩之贼乃退归城内初陆纳阻兵内逆以王琳为辞云：朝廷。若杀王琳纳等自当降伏，於是众军并进未之许也。而武陵王拥众上流内外骇惧世祖乃遣琳和解之至是湘州平）。  

陈武帝永定二年十月遣镇南将军开府仪同三司周文育都督众军出讨余孝励文帝天嘉二年十一月东阳太守留异叛举兵戍下淮及建德帝乃下诏曰：昔四罪难弘大妫之所无赦九黎乱德少昊之所必诛自古皇王不贪征伐苟为时蠹事非获已逆贼留异数应亡灭缮甲完聚繇来积年进谢群龙自跃於千里退怀首鼠恒持於百心中岁密契番禺既弘天网赐以名爵敦以国姻傥望怀音犹能革面王琳窃据中流翻相应接控引南川之岭路专为东道之主人结附凶渠唯欣祸乱既妖氛荡定气沮心孤类伤鸟之惊弦等穷兽之谋触虽复遣家入质子阳之态转遒侍子还朝隗之心方炽朕志相成养不计疵慝披襟解带敷喻殷勤蜂目弥彰枭声无改遂置军江口严戍下淮显然反叛非可容匿。且缙邦膏腴稽南殷旷永割王赋长壅国民竹箭良材绝望京辇萑苻小盗共肆贪残念彼馀兼其慨息西戎屈膝自款重关秦国依风并输侵地三边已。又四表咸宁唯此微妖所宜清殄可遣使持节都督南徐州诸军事征北将军司空南徐州刺史桂阳郡开国公侯安都指往擒戮罪止异身馀无所问先是晋安太守陈宝应娶留异女为妻侯安都之讨异也。宝应遣兵助之。又资周迪兵粮出寇临川及都督章昭达於东兴南城破迪帝因命昭达都督众军繇建安南道渡岭。又命益州刺史领信义太守余孝顷都督会稽东阳临海永嘉诸军自东道会之以讨宝应并诏宗正绝其属籍，於是尚书下符曰：告晋安士庶昔陇西旅拒汉不稽诛辽东叛涣魏申宏略。若夫无诸汉之会勋有扈夏之同姓至於纳吴濞之子致横海之师违姒启之命有甘誓之讨况乃族不系於宗盟名无纪於彝器而显成三叛[C260]深四罪者乎！案闽寇陈宝应父子卉服支孽本迷爱敬梁季丧乱闽隅阻绝父既豪侠扇动蛮陬椎髻箕坐自为渠帅无闻训义所资奸讠舀爰肆蜂豺俄而解印炎行方谢纲漏吞舟日月居诸弃之度外自东南王气实表圣基斗牛聚星允符王迹梯山航海虽。若款诚擅割怀旧竞致职贡朝廷遵养舍弘宠灵隆赫起家临郡兼昼绣之荣裂地置州假藩麾之盛即封户牖仍邑栎阳乘华毂者十人保弊庐而万石。又以盛汉君临推恩娄敬隆周朝会乃长滕侯繇是紫泥青纸远贲恩泽乡亭龟组颁及婴孩自谷迁乔孰复为拟而包藏鸩毒敢行狼戾连结留异表里周迪盟软婚姻自为唇齿屈︹山谷推移岁时及我彀骑防山定秦望之西部戈船下濑克汇泽之南川逐敢举斧并助凶孽莫不应弦摧衄尽殪鬼徒每以罪在酋渠悯兹驱逼所收俘馘并勒矜放仍遣中使爰降诏书天网恢弘犹许改思异既走险迪。又逃刑诳侮王人为之川薮遂使袁弘请席远叹头行马援观蛙犹安井底至如遏绝九赋剽掠四民阖境资财尽室封夺凡厥苍头皆略黔首蝥贼相扇叶契连踪乃复逾超瀛溟寇扰浃口侵轶岭峤掩袭述城纟专掠吏民焚烧官寺此而可纵孰不可容今遣沙州刺史俞文ぁ明威将军程文季假节宣猛将军成州刺史甘他假节云   旗将军谭假节宣猛将军前监临海郡陈思庆前军将军徐智远明毅将军宜黄县开国侯慧纪开远将军新除晋安太守赵彖持节通直散骑常侍壮武将军定州刺史康乐县开国侯林冯假节信威将军都督东讨诸军事益州刺史余孝顷率羽林二万蒙冲盖海乘跨沧波扫荡巢窟此皆明耻教战濡须鞫旅累从杨仆亟走孙恩斩蛟中流命冯夷而鸣鼓鼋鼍为驾方壶而建旗义安太守张绍宾忠诚款到累使求军南康内史裴忌新除轻军将军刘东衡州刺史钱道戢并即遣人仗与绍宾同行故司空欧阳公昔有表奏请宣薄伐遥途意合。若伏波之论兵长逝遗诚同子颜之勿赦征南薨谢上策无忘周南馀恨嗣子弗忝广州刺史欧阳纥克符家声聿遵广略舟师步卒二万分水扼长鲸陆掣封豕董率衡广之师会我六军潼州刺史李暑明州刺史戴晃新州刺史区白兽壮武将军修行师陈留太守张遂前安成内史阙慎前庐陵太守陆子隆前豫章太守任蛮奴巴山太守黄法慈戎昭将军湘东公世子徐敬成吴州刺史鲁广达前吴州刺史遂兴县开国侯详使持节都督征讨诸军事散骑常侍护军将军昭达率缇骑五千组甲二万直度邵武仍顿晋安按辔扬旗夷山堙谷指期犄角以制飞走前宣威太守钱肃临川太守骆牙太子左卫率孙诩寻阳太守莫景隆豫章太守刘广德并随机镇遏络驿在路使持节散骑常侍镇南将军开府仪同三司江州刺史新建县开国侯法戒严中流以为後殿斧钺所临罪唯元恶及留异父子其党主帅虽有请泥函谷相背淮阴。若能翻然改图因机立效非止肆眚仍加赏擢其建晋士民久被驱迫者大军明加抚慰各安乐业流寓失乡即还本土其馀立功立事已具赏格。若执迷不改同恶趑趄斧钺一临罔知所赦昭达已克周迪逾东兴岭顿於建安余孝顷。又自临海道袭于晋安宝应据建安之湖际逆拒王师水陆为栅昭达深沟高垒不与战但命军士伐木为俄而水盛乘流放之突其水栅仍水步薄之宝应乱身奔山草间穷而就执并其子弟二十人送都斩于建康市（初留异据拥东阳安都奉诏率众讨之异本谓台军繇钱塘江而上安都乃步繇会稽之诸暨出永康异大恐奔桃枝岭处岩谷间於竖栅以拒王师安都作连城攻异躬自接战为流矢所中血流至足安都乘麾军容止不变因其山陇之势迮而为堰天嘉三年夏潦水涨满安都引船入堰起楼舰与异城等放拍碎其楼雉异与第二子忠臣脱身奔晋安虏其妻子尽收其人马甲仗振旅而归）。  

废帝光大元年五月乙未安南将军湘州刺史华皎谋反以中抚大将军淳于量为使持节征南大将军总率舟师以讨之。  

宣帝太建元年十月新除左卫将军欧阳纥据广州举兵反遣车骑将军开府仪同三司章昭达率众讨之（二年二月擒斩之）。  

东魏孝静帝天平元年闰十二月梁高祖以元庆和为魏王入据平濑乡遣尚书右仆射元晏为东南道行台破走之。  

武定二年二月徐州人刘乌黑聚众反遣行台慕容绍宗讨平之。  

五年二月司徒河南大行台侯景降于梁以尚书左仆射慕容绍宗为东南道行台与大都督高岳潘相乐大破之。  

北齐武成帝河清元年七月太祖冀州刺史平秦王归彦据州反诏大司马韶司空娄睿讨擒之斩归彦并其二子党与二十人于都市。  

梁太祖开平二年六月壬戍岳州为淮寇所据上以此郡五岭三湘水流会合之地委输商贾靡繇於斯遂令荆襄湖南皆举舟师悉力攻讨王师既集淮夷毁壁焚俘郭而遁。  

三年六月庚戌同州节度使刘知俊据本郡反制令削夺刘知俊在身官爵仍徵发诸军速令进讨如有军前将士怀忠烈以知机贼内朋徒愤胁从而识变便能枭夷逆坚擒获凶渠务立殊功当行厚赏活捉得刘知俊者赏钱一万贯文便授忠武军节度使并赐庄宅各一所如活捉得刘知浣者赏钱一万贯文便与除刺史有官者超转三阶无官者特授兵部尚书如活得刘知俊骨肉及近上都将并枭送阙廷者赏赐有差（是月知俊奔于凤翔同州平）。  

十一月灵州奏凤翔贼将刘知俊率岐秦泾之师侵迫州城帝遣陕州康怀英华州寇彦卿率兵攻迫岐以缓朔方之寇。  

四年四月镇海军节度使钱Α击高澧於潮州大败之枭夷擒杀万人拔其郡潮州平先是澧以州叛入淮南故诏Α讨之也。  

七月刘知俊攻逼夏州以宣化军留後李思安为东北面行营都指挥使陕州节度使杨师厚为两路行营招讨使九月乙巳王师败蕃寇於夏州初刘知俊诱沙ヌ振武贼帅周德威泾原贼帅李继鸾合步骑五万大举欲俯拾夏台节度使李仁福兵力俱乏以急来告先是供奉官张汉玫宣谕在壁国礼使杜廷隐赐弊于夏及石堡寨闻贼至以防卒三百人驰入州既而大兵围合廷隐汉玫与指挥使张初李君用率州民防卒与仁福部分固守昼夜戮力逾月及延援至大军夺击败之河东岐贼分路逃遁夏州围解丙午诏曰：刘知俊贵为方伯尊极郡王而乃背诞朝恩窜投贼垒因人神之共怒谅天地所不容虽命讨除尚稽擒戮宜悬爵赏以大功名必有忠贞咸思愤发有生擒刘知俊者赏钱千万授节度使首级次之得孟审登者钱百万除刺史得将孙坑卓瑰刘儒张邻等赏有差。  

十二月以宁国军节度使王景仁充北面行营都招讨使潞州副招讨使韩劲为副湘州刺史李思安为先锋使时镇州王定州王处直叛结连晋人故遣将讨之。  

## ●卷二百十七  

○闰位部　交侵  

春秋《传》曰：疆场之事一彼一此何常之有当鼎国分据暨南北更王迄於朱梁咸务兵战用宁守宇至乃略地以辟国攻城以拓土争要害之形势骋变诈之机略金革亟举逢燧日燔飞免相望莱罔治士众疲於转斗边城患於驿骚而复胜败相寻虚亢更伺或知难而退获免於数奔或允当而归克遵於善志抑兵者不祥之器盖不得已而用之。若乃争寻常以尽其民恃︹大而好於战曷常不致失律之咎而贻自焚之[C260]哉！。  

蜀先主章武元年七月帅诸军伐吴（其未即位前交侵事具勋业门）忿其袭杀关侯也。吴王遣书请和先主盛怒不许吴将陆议李异刘阿等屯巫秭归将军吴班冯习自巫攻破异等军次秭归五溪蛮夷遣使请兵。  

二年正月先主军还秭归吴班陈式水军屯夷陵夹江东西岸五溪蛮夷咸相响应镇北将军黄权督江北诸军与吴军相拒於夷陵道夏六月为陆议所破将军冯习张楠等皆没先主自犭虎亭（犭虎音许交切）还秭归收合离散兵遂弃船舫繇步道还鱼复（今万州是）吴将李异刘阿等踵蹑先主军屯驻南山八月乃收兵还巫十月吴主闻先主住白帝甚惧遣使请和先主许之遣大中大夫宗玮报命。  

後主建兴五年春丞相诸葛亮出屯汉中营沔北阳平石马三月下诏曰：朕闻天地之道福仁而祸淫善积者昌恶积者丧古今尝数也。是以汤武之修德而王桀纣极暴而亡曩者汉祚中微网漏凶慝董卓造难震荡京畿曹操阶祸窃执天衡残剥海内怀无君之心子丕孤竖敢寻乱阶盗据神器更姓改物世济其凶当此之时皇极幽末天下无主则我帝命陨越于下昭烈皇帝体明睿之德光演文武应乾坤之运出身平难经营四方人鬼同谋百姓与能兆民欣戴奉顺符谶建位易号丕承天序补弊兴衰存复祖业膺诞皇纲不坠於地万国未静早世遐殂朕以幼冲继统鸿基未习保傅之训而婴祖宗之重六合壅否社稷不建永惟所以念在扶救光载前绪未有攸济朕甚惧焉是以夙兴夜寐不敢自逸每崇菲薄以益国用劝分务穑以阜民财授方任能以参其听断私降意以养将士欲奋剑长驱指讨凶逆朱旗未举而丕复陨丧斯所谓不燃我薪而自焚也。残类馀鬼。又支天祸恣睢河雒阻兵未弭诸葛亮丞相弘毅忠壮忘身忧国先帝以天下以勖朕躬今授之以旄钺之重付之以专命之权统领步骑二十万众董督元戎龚行天罚除患宁乱克复旧都在此行也。昔项籍总一︹众跨州兼土所务者大然卒败垓下死於东城宗族如焚为笑千载皆以不义陵上虐下故也。今贼效尤天人所怨奉时宜速庶冯炎精祖宗威灵相助之福所向必克吴王孙权同恤灾患潜军合谋犄角其後凉州诸国王各遣月支康居胡侯支富康植等二十馀人诣授节度大军北出便欲率将兵马奋戈先驱天命既集人事。又至师贞势并必无敌矣。夫王者之兵有征无战尊而。且义莫敢抗也。故鸣条之役军不血刃牧野之师商人倒戈今ユ麾首路其所经至亦不欲穷兵极武有能弃邪从正箪食壶浆以迎王师者国有常典封宠大小各有品限及魏之宗族支叶中外有能规利害审逆顺之数来诣降者皆原除之昔辅果绝亲於智氏而蒙全宗之福微子去殷项伯归汉皆受茅土之庆此前世之明验也。若其迷沉不反将助乱人不式王命戮及妻孥罔有攸赦广宣恩威贷其元帅吊其残民他如诏书律令丞相其露布天下使称朕意焉。  

六年春亮出攻祁山不克冬复出散关围陈仓粮尽退魏将王双率军追亮与战破之斩双还汉中。  

七年春亮遣陈式攻武都阴平遂克定二郡。  

八年征西大将军魏延破魏雍州刺史郭淮於阳。  

九年三月亮复出军围祁山魏将司马宣王张救祁山六月亮粮尽退军追至青封与亮交战被箭射死延。  

熙十二年秋卫将军姜维攻魏雍州不克而还。  

十三年姜维复出西平不克而还。  

十六年四月姜维复率众围南安不克而还十。  

七年正月姜维还成都六月维复率众出陇西冬拔狄道河间临洮三县民居于绵竹繁县。  

十八年春姜维还成都夏姜维率诸军出狄道与魏雍州刺史王经战于洮西大破之退保狄道城维却住锺题。  

十九年春姜维进位大将军督戎马与镇西将军胡济期会上わ济失誓不至。  

二十年姜维率众出骆谷至芒水。  

景耀五年姜维复率众出侯和为邓艾所破还住沓中。  

吴大帝初为吴王（未封王以前交侵事具勋业门）蜀先主帅军来伐（蜀章武元年也。）至巫山秭归使使诱导武陵蛮夷五溪民皆反为蜀帝以陆逊为督督朱然潘章等以拒之。  

黄武元年（蜀章武二年也。）正月陆逊部将军宋谦等攻蜀五屯皆破之斩其将蜀军分据险地前後五十馀营逊随轻重以兵应拒自正月至闰月大破之临阵所斩及投兵降首数万人先主奔走仅以身免。  

九月魏乃命曹休张辽臧霸出洞口曹仁出濡须曹真夏侯尚张徐晃围南郡大帝遣吕范等督五军以舟军拒休等诸葛瑾潘章杨粲救南郡朱桓以濡须督拒仁十一月大风范等溺死者数千人军还江南曹休使臧霸以轻船五百敢死万人袭攻徐陵烧攻城车杀略数千人将军全琮徐盛追斩魏将尹卢杀获数百。  

二年正月曹真分兵据江陵中州三月曹仁遣将军常等以兵五千乘油船晨渡濡须中州仁子泰因引军急攻朱桓桓兵拒之遣将军严圭等击破等是月魏军皆退。  

六月令将军贺齐督麋芳刘邵等袭蕲春虏太守晋宗先是宗为戏口守将杀其主将王直以众叛如魏魏以为蕲春太守数犯边境至是虏之。  

五年七月帝闻魏明帝初立征江夏围石阳不克而还。  

七年五月鄱阳太守周鲂伪叛诱魏将曹休八月帝至皖口使将军陆逊督诸将大破休於石亭。  

黄龙三年夏中郎将孙布诈降以诱魏将王凌凌以军迎布十月帝以大兵潜伏於阜陵俟之凌觉而走嘉禾元年三月遣将军周贺校尉裴潜乘海之辽东九月魏将田豫要击斩贺於成山。  

二年帝向合肥新城遣将军全琮征六安皆不克还三年五月遣陆逊诸葛瑾等屯江夏沔口孙韶张承等向广陵淮阳帝率大众围合肥新城是时蜀相诸葛亮出武功帝谓魏明帝不能远出而帝遣兵助司马宣王拒亮自率水军东征未至寿春遂还孙韶亦罢。  

六年十月遣卫将军全琮袭六安不克。  

赤乌二年三月遣使者羊道郑胄将军孙怡之辽东击魏守将张持高虑等虏得男女。  

四年四月遣卫将军全琮略淮南决芍陂烧安城邸阁收其人民威北将军诸葛恪攻六安琮与魏将王凌战于芍陂中郎将秦晃等十馀人战死车骑将军朱然围樊大将军诸葛瑾取。且中。  

六年春诸葛恪征六安破魏将谢顺营收其人民是岁魏司马宣王率军入舒。  

九年二月车骑将军朱然征魏。且中斩获千馀。  

十年遣诸葛壹伪叛以诱诸葛诞诞以步骑一万迎壹於高山大帝出涂中遂至高山潜军以待之诞觉而还。  

十三年十二月魏大将军王昶围南郡荆州刺史王基攻西陵遣将军戴烈陆凯往拒之皆引还。  

废帝会稽王建兴元年十二月魏使将军诸葛诞胡遵等步骑七万围东兴将军王昶攻南郡母邱俭向武昌甲寅大傅诸葛恪以大兵赴敌戊午兵及东兴交战大破魏军杀将军韩综桓嘉等。  

二年三月诸葛恪率军伐魏四月围新城大疫兵卒死者大半八月恪引军还。  

五凤二年正月魏镇东将军母邱俭前将军文钦以淮南之众西入战于乐嘉。  

闰月壬辰丞相孙峻及骠骑将军吕据左将军留赞率兵袭寿春军及东兴闻钦等败壬寅兵进于橐皋钦诣峻降淮南馀众数万口来奔魏诸葛诞入寿春峻引军还。  

二月孙峻及魏将军曹珍遇于高亭交战珍败绩留赞为诞别将蒋班所败於菰陵赞及将军孙楞蒋等皆遇害。  

三月使镇南将军朱异袭安丰不克。  

太平元年二月孙峻用征北大将军文钦计将征魏八月先遣钦及骠骑吕据车骑刘纂镇南朱异前将军唐咨军自江都入淮泗。  

後主建衡元年十一月遣监军虞威南将军薛苍梧太守陶璜由荆州监军李勖督军徐存从建安海道皆就合浦击交趾。  

宋文帝元嘉元年後魏明元帝自率众至方城遣郑兵将军达奚斤吴兵将军公孙表二万人於滑台司州刺史毛德祖时戍虎牢遣步骑三千拒之魏克滑台并力乘胜遂至虎牢（武帝未受禅已前事并入功业门）魏主自率大众至邺郑兵既克金墉还向虎牢。又遣楚兵将军涉归东击青州所向城邑皆奔走明元自遣兵益虎牢增围急攻德祖大败魏主领楚兵诸军自滑台西就兵共攻虎牢虎牢被围二百日遂克虎牢。  

五年十月淮北镇将军王仲德遣步骑二千馀人侵後魏济阳陈留闰月。又遣将王玄谟兖州刺史竺灵秀步骑二千人攻荥阳将袭虎牢。  

七年三月遣右将军到彦之统舟师入河诸军各有所向先遣殿中将军由奇使魏言河南旧是宋土为彼所侵今当修复旧境不关河北魏大武大怒谓奇曰：我生头未燥便闻河南是我家地尔，岂可得。若必进军今权当敛戍相避须火行地净河水冰合自更取之七月後将军长沙王义欣出镇彭城总统群师彦之进军魏高敖及滑台诸戍并弃城走以尹冲为司州刺史戍虎牢十一月魏众南渡河彦之败退洛阳滑台虎牢诸城复为魏所陷尹冲死之是岁魏神三年也。（魏书云：八月宋将到彦之自清水入河溯流西行帝以河南兵少诏摄四镇乃治兵将西讨丙寅到彦之遣将渡河攻治反叛冠军将军安颉督诸军破之斩首五百馀级投水死者甚众十月庚申到彦之王仲德治河置守还保东平乙亥冠军安颉济河攻洛阳丙子拔之擒宋将二十人斩首五千级时河北诸军会於七女津彦之恐军南渡遣将王蟠龙溯流欲盗官船征南大将军杜超等击破斩之辛巳安颉虎牢宋司州刺史尹冲坠城死甲午寿光侯叔孙建汝阴公长孙道生济河到彦之王仲德从清入济东走青州宋兖州刺史竺灵秀弃[A13C]昌南奔湖陆戊戌叔孙建大破竺灵秀於湖陆杀获五千馀人辛丑冠军安颉率诸军攻滑台琅邪王司马楚之破宋将于长杜四年正月丙申宋将檀道济王仲德从清水救滑台丹阳王叔孙汝阴公长孙道生拒之道济等不敢进二月辛酉安颉司马楚之平滑台擒宋将朱循之李元德及东郡太守申谟二月宋将檀道济王仲德东走诸将追之至历城而还三月庚戌冠军将军安颉献宋俘万馀人甲兵三万）。  

八年正月征南大将军檀道济破魏军於东寿张二月滑台为魏所陷道济引军还。  

二十年二月仇池为索虏所没。  

二十三年三月魏军寇兖豫青冀刺史申恬破之。  

二十七年二月魏攻汝南诸郡陈顿二郡太守郑琨汝阳颍川二郡太守郭道隐委守走魏军攻悬瓠城行汝南郡事陈宪拒之七月遣宁朔将军王玄谟北伐太尉江夏王义恭出次彭城总统诸军魏高敖戍委城走闰月癸亥玄谟攻滑台不克为魏军所败退还高敖辛未雍州刺史随王诞遣军攻弘农城克之丙戌。又克关城十一月戊子魏军陷邹山鲁阳平二郡太守崔邪利没甲午随王诞所遣军攻陕城克之癸卯左军将军刘康祖於寿阳尉武戍与魏军战败见杀十二月戊午内外戒严乙丑冗从仆射胡崇之太子积弩将军臧澄之建威将军毛熙祚于盱眙与魏军战败并见杀庚午魏主率大众至瓜步。  

二十八年正月丁亥魏军自瓜步退走丁酉攻围盱眙城是月宁朔将军王步谟自高敖退还历下二月丙辰魏军自盱眙奔走时南平王铄为豫州刺史遣中兵参军胡盛之出汝南上蔡向长社戍主鲁爽弃城奔走既克长社遣幢主王阳儿张略等进据小索魏豫州刺史仆兰於大索率步骑二千攻阳儿阳儿击大破之坦之等进向大索劳杨氏郑德玄张和各起义以应坦之仆兰奔虎牢会王阳儿等至即据大索因向虎牢铄。又遣安蛮司马刘康祖继坦之魏永昌王宜勒仁库贡救虎牢坦之败走魏军乘胜遥追於尉氏津逢康祖康祖战败见杀进胁寿阳因东过与魏主会於江上魏荆州刺史鲁爽及弟秀等率部曲诣铄归顺是时魏主虽不克悬瓠而虏略甚多与帝书云：往索真珠[A092]不相与今所馘截髑髅可当几许珠也。彼往日北通芮芮西结赫连蒙逊吐谷东连冯弘高丽凡此数国皆我灭之以此而观彼，岂能独立我今北征先除有足之寇彼。若不从命来秋当复往取以彼无足不先致讨诸方已定不复相释我往之日彼作何方计为堑城以自守为筑坦以自障也。  

二十九年六月抚军将军萧思话率众北伐十月癸亥司州刺史鲁爽攻虎牢不拔退还孝武帝大明元年二月魏军侵兖州。  

明帝泰始三年二月魏军侵汝阴太守张景远击破之八月以中领军沈攸之南行兖州刺史率众北讨是岁魏献文皇兴元年也。（魏纪云：闰正月宋青州刺史沈文秀冀州刺史崔道固并遣使请举州内属诏平东将军长孙陵平南将军疾穷奇赴援之二月诏征南大将军慕容白曜督骑五万次於高敖为东道後援宋东平太守申纂戍无盐遏绝王使诏白曜讨之三月文秀道固复叛归宋白曜回师讨之拔宋肥城坦苗糜沟三戍四月白曜攻汴城八月攻历城二年二月道固及宋梁邹戍主平原太守刘林宾举城降三月白曜进间东阳）。  

四年十月发诸军州兵北伐。  

五年正月乙丑魏克青州执刺史沈文秀以归。  

七年十月遣将垣崇祖率众二万自郁州侵魏东兖州屯于南城为刺史于雒侯所败崇祖还郁州。  

後废帝元徽二年七月遣将侵魏缘淮诸镇为魏徐州刺史尉元击败之。  

顺帝明元年十月葭芦戍主杨文度遣弟鼠袭陷魏仇池。  

七月。又遣将伐魏仇池为魏阴平太守杨广香所击走之。  

南齐高帝建元二年正月魏军侵淮泗遣众军北伐内外戒严二月魏军侵寿阳豫州刺史垣崇祖破走之是月西境献捷解严是岁魏孝文太和四年也。（魏纪云：齐徐州刺史崔文仲寇淮北陷茌眉戍二月遣尚书游明根率二千骑南讨八月梁州刺史崔慧景遣长史裴叔宝率众寇武兴关城氐帅杨鼠击破之叔宝还南郑茌音士甾反）。  

三年正月领军将军李安民左将军孙文显与魏军战於淮阳大败之初魏军至缘淮驱略江北居民惊走不可禁乃於梁山置二军南置三军慈姥置一军冽州置二军三山置二军白沙州置一军蔡州置五军（自慈姥以下皆江南地名属今州）长芦置三军蔬浦置二军徐浦置一军（长芦已下州渚属扬州）魏昌黎王冯莎向司州荒人柏天生说莎云：诸蛮皆响应莎至蛮竟不动莎大怒於淮边猎而去（魏纪云：南征诸军击破齐游击将军桓康於淮阳齐豫州刺史崇祖寇下蔡昌黎王冯熙击破之假宁郡王嘉大破齐军俘获三万馀口）。  

武帝永明六年四月遣将陈显达攻陷醴阳魏左仆射长乐王穆亮率骑一万讨之。  

十一年七月魏军侵边遣江州刺史李显达镇雍州樊城。  

明帝建武二年正月魏军攻豫司徐梁州遣镇南将军王广之督司州征讨右卫将军萧坦之督徐州征讨尚书右仆射沈文季督豫州征讨二月魏军攻锺离徐州刺史萧惠休破之诏太尉陈显达使持节都督西北征讨诸军事内外戒严三月司州刺史。  

萧诞与众军击魏破之魏军自寿春退走是月解严四月魏军围汉中梁州刺史萧懿拒退之是岁魏太和十九年也。（魏纪云：太和十八年十二月车驾南征至悬瓠十九年正月讲武於汝水之西二月巡淮而东至锺离是月班师）三年四月魏军侵司州戍兵击破之。  

四年魏侵沔北十月。又侵司州遣太子中庶子梁王右军司马张稷讨之（是岁魏太和二十一年魏书事备帝王亲征门）十二月丁丑遣度支尚书崔慧景率众救雍州。  

永泰元年正月沔北诸郡为魏所侵相继败没遣太尉陈显达持节救雍州二月遣左卫将军萧惠休假节援寿阳豫州刺史裴叔业击魏军於淮北破之。  

东昏侯永元二年正月诏讨豫州刺史裴叔业（时频诛大臣叔业惧而降魏）以卫尉萧懿为豫州刺史征寿春叔业病死兄子积以寿春降魏三月遣平西将军崔慧景率众军伐寿春（魏书云：宣武景明元年二月南齐豫州刺史裴叔业以寿春内属二月齐将胡松李居士率众万馀屯宛陈伯之水军溯淮而上以逼寿春四月彭城王勰车骑将军王肃大破之斩首万数七月齐。又遣陈伯之寇淮南八月彭城王勰破伯之於肥口）。  

梁高祖天监元年五月魏扬州小岘戍主党法宗袭破大岘戍。  

二年八月魏将元兴攻义阳陷寇军将军蔡灵恩等十馀将。  

三年二月魏陷梁州八月陷司州是岁魏宣武正始元年也。（魏纪云：正始元年二月梁将姜庆真袭陷寿春外郭州军击走之闰十二月梁行梁州事夏侯道迁据汉中来降假尚书刑峦镇西将军率众以赴之二年四月峦遣统军王足西伐频破梁军遂入剑关六月梁将李畎等置营始平郡东涪水之北王足逆击败之梁将鲁方达攻竹亭足。又破之方达屯戍新城足。又遣统军卢祖迁等击败之七月足。又逼涪城梁巴西太守庚城统军主李畎等逆战足击破之八月诏中山王英南讨襄沔十一月足围涪城益州诸郡戍降者十二三遂引军而退）。  

四年十月大举侵魏以中书将军扬州刺史临州王宏都督北讨诸军事尚书右仆射柳忄炎为副。  

五年二月辅国将军刘思效破魏青州刺史元击於胶水是月魏将陈伯之自寿阳率众归降五月太子左卫率张惠之克魏宿豫城临川王宏前军克梁城豫州刺史韦克合肥城庐江太守裴邃克羊石城克霍邱城六月青冀二州刺史桓和前军克朐山城十一月魏军寇锺离遣右将军曹景宗率众赴援（魏书云：宣武王正始二年正月梁冀州刺史桓和入寇南青州军击走之二月平南将军陈伯之破梁徐州刺史昌义之於梁城是月梁将萧丙率众五万寇淮阳以中山王英为征南将军都督扬徐二道诸军事指授边将五月梁张惠绍入寇陷宿豫萧容陷梁城韦陷合肥城。又陷羊石霍邱二城六月。又陷小岘戍是月假平南将军奚康生破梁将张惠绍斩其徐州刺史宋黑诏发定冀瀛相并肆六州十万人以济南军。又诏平南将军安乐王诠督後发诸军以赴淮南九月中山王英大破梁军於淮南梁中军大将军临川王萧宏尚书右仆射柳忄炎徐州刺史昌义之等弃梁城氵公淮东走追奔次於马头梁冠军将军戍主朱思远弃城宵遁擒送梁四千馀人斩获士卒五万有馀英遂攻锺离）。  

六年四月曹景宗韦等破魏军於邵阳洲斩数万计（魏书云：锺离大水中山王英败绩而还）。  

七年十月诏大举北伐以护军将军始兴王忄詹为平北将军率众入清车骑将军王樊率众向宿豫是月魏悬瓠镇军主白皂生（魏书云：豫州白皂生）豫州刺史胡逊以城内属是岁魏永平元年也。（魏书云：豫州城人白皂生杀刺史司马悦据城南叛梁遣将齐苟仁等四将以助之诏尚书郎邢峦行豫州事督将军崔暹率骑讨之是月邢峦大破卓生及苟仁军於鱼口十二月。又克悬瓠斩白皂生擒齐苟仁等俘梁卒二千馀人分赐王公巳下）。  

八年正月魏镇东参军成景隽斩宿豫城主严仲宝以城内属（魏书云：正月梁遣王神念寇南兖诏辅国将军长孙稚假平南将军为都督率统军邴虬等五军以讨之）。  

十年三月盗杀东莞琅琊二郡太守刘晰以朐山引魏军遣振远将军马仙卑讨之是月魏徐州刺史卢昶率众赴朐山十二月仙卑大破魏军斩馘十馀万克复朐山城（魏书云：四月梁遣其镇北将军张稷及马仙卑寇朐山诏卢昶率兵赴之十一月朐山城陷昶大败而还）。  

十四年魏降人王足陈计求堰淮水以灌寿阳帝率徐阳人二十万户取五丁以筑之四月堰将合淮水漂疾复决溃（魏书云：三月梁於浮山堰淮规为扬徐之害诏平南将军杨大眼讨之以冀州刺史萧宝寅为镇东将军决淮堰宝寅东昏侯弟亡归于魏也。）。  

九月遣将赵祖悦袭据硖石。  

十五年二月硖石为魏镇南将军崔亮镇军大将军李平所克。  

五月衡州刺史张齐侵益州为魏将傅竖眼所败是魏孝明熙平元年也。  

普通二年六月茂州刺史文僧明以州叛入於魏假大将军裴邃节督众军北讨。  

五年六月以员外散骑常侍元树为平北将军北青冀二州刺史率众北伐八月徐州刺史戎景隽克魏童城九月。又克睢陵城北兖州刺史赵景悦围荆山宣毅将军裴邃袭寿阳入罗城弗克十月树邃攻建陵城破之树。又破曲木扫虏将军彭宝孙克琅琊。又克擅邱城邃破狄。又克甓城遂进屯黎时定远将军曹世宗破曲城。又克秦墟魏潘溪守悉弃城走东海太守韦敬欣以司吾城降十一月宝孙克东莞城邃攻寿阳之安城克之马头安城并来降十二月荆山城降武勇将军李国兴攻平静关克之信威长史杨法乾攻武阳关。又攻岘关并克之。  

六年正月雍州前军克新蔡郡。又克郑城二月赵景悦下龙亢城五月遣中护军夏侯督寿阳诸军北伐六月豫章王综奔于魏魏复据彭城。  

七年十一月夏侯胡龙牙元树曹世宗等众军克寿阳城。  

大通元年正月司州刺史夏侯夔进军三关所至皆克五月成景俊克魏临潼竹邑十月魏东豫州刺史元庆和以涡阳内属。  

十一月以中护军萧渊藻为北讨都督征北大将军镇涡阳。  

二年四月魏郢州刺史元愿达以义阳内附时魏大乱其北海王元颢汝南王元悦并来降十月以元颢为魏主遣东宫直阁将军陈庆之卫送还北。  

中大通元年四月陈庆之攻魏梁城拔之进屠考城擒济阴王元晖业五月克大梁。又克虎牢城魏庄帝弃雒阳走河北元颢遂入雒阳寻为尔朱荣所杀。  

二年六月遣魏汝南王元悦还北为魏主以魏尚书右仆射范遵为安北将军司州牧随元悦北讨。  

大同元年十月北梁州刺史兰钦攻魏汉中克之二年十月乙亥诏大举北伐十一月班师是岁东魏天平二年也。  

太清元年二月魏司徒侯景求以豫广颍雒阳西杨东荆北荆襄东豫南兖西兖齐等十三州内属三月遣司州刺史羊鸦仁兖州刺史桓和仁州刺史湛海珍等应接北豫六月以鄱阳王范为征北将军总督汉北征讨诸军七月鸦仁入悬瓠城八月王师北伐以南豫州刺史萧渊明为大都督十一月魏遣大将军慕容绍宗等至寒山丙午大战贞阳侯渊明败绩及北兖州刺史胡贵孙等并陷魏绍宗进围潼州。  

二年正月魏陷涡阳。  

简文大宝二年五月魏遣大师潘雒辛等寇秦郡王僧辩遣杜﹀帅众拒之。  

孝元帝承圣二年正月西魏遣大将军尉迟迥袭益州五月进逼巴西潼州刺史杨虔运以城降迥六月迥围陷益州九月西魏遣郭元建治舟师於合肥。又遣大将邢杲远步六汗萨东方老率众会之。  

四年三月北齐遣其上党王高涣送贞阳侯萧渊明来主梁嗣至东关遣吴兴太守裴之横与战败绩之横死太尉王僧辩率众出屯姑孰敬帝太平元年三月齐遣大将萧轨出栅口向梁山司空陈霸先军主黄（音邹）逆击大破之轨退保芜湖遣周文育侯安都率众据梁山拒之四月侯安都轻兵袭齐行台司马恭於历阳大破之五月庚寅齐军水步入丹阳县丙申至秣陵故治敕周文育还顿方邱徐度顿马牧杜棱顿大桁癸卯齐军进据儿塘舆驾出顿赵建故篱门内外戒严六月甲辰齐潜军至蒋山龙尾斜趋莫府山北至玄武庙西北乙卯司空陈霸先授众军节度与齐军交战大破之斩齐北兖州刺史杜方庆及徐嗣徽弟嗣宗生擒徐嗣产萧轨东方老王敬宝李希光裴英起刘归义等皆诛之辛酉解严。  

二年二月庚午遣领军将军徐度入东关戊子至合肥烧齐船三千艘。  

後梁明帝天保五年陈湘州刺史华皎邕州刺史戴僧朔来附皎送其子玄响为质於梁仍率诸军伐陈明帝上言其状周高祖诏卫公直督荆州总管权景宣大将军元定等赴之明帝亦遣其柱国王操率水军二万会皎於巴陵既而与陈将吴明彻等战沌口直军不利元定遂没梁大将军李广等亦为陈人所虏长沙巴陵并陷於陈卫公直乃归罪梁之柱国殷亮明帝虽以退败不独在亮然不敢违命遂诛之吴明彻乘胜攻克梁河东郡获其守将许孝敬明彻进寇江陵引江水灌城明帝出顿纪南以避其锐江陵副总管高琳与其尚书仆射王操拒守梁军主马武吉维等击明彻退保公安明帝乃还江陵明帝之八年陈。又遣其司空章昭达寇江陵总管陆腾及梁之将士击走之昭达。又寇竟陵之青泥明帝令其大将军许世武赴援大为昭达所破初华皎戴僧朔从卫公直与陈人战败率其麾下数百人归於明帝明帝以皎为司空封江夏郡公以僧朔为车骑将军封吴兴县侯明帝之十年皎将来朝至襄阳请卫公直曰：梁主既失江南诸郡民少国贫朝廷兴亡继绝理宜资赡岂使齐桓楚庄独擅救卫复陈之美望借数州以俾梁国直然之乃遣使言状周高祖许之诏以基平。若阝三州归之於梁。  

陈高祖永定二年二月诏车骑将军司空侯总督水步军以遏齐寇。  

文帝天嘉元年周将贺。若敦独孤盛等来攻巴湘以司空侯为西讨都督大败盛军将馀众自杨叶洲潜遁二年七月敦自拔遁归人畜死者十七八。  

宣帝太建五年三月分命众军北伐以镇西将军开府仪同三司吴明彻都督诸军事。  

四月癸卯前巴州刺史鲁广达克齐大岘城辛亥吴明彻克秦州水栅庚申齐兵十万援历阳仪同黄法破之辛酉齐救秦州吴明彻。又破之甲子南谯太守徐曼克石梁城。  

五月己巳庐梁城降癸酉阳平郡城降甲戌徐曼克江郡城丙子黄法克历阳城己卯北高唐郡城降丙戌卢陵内史任忠军次东关克其东西二城进克蕲城戊子。又克谯郡城秦州城降癸巳爪步胡墅以城降。  

六月庚子郢州刺史李综克滠口城乙巳任忠克合州外城庚戌淮阳沐阳郡并弃城走癸丑豫章内史程文季克泾州城乙卯宣毅司马湛ヌ克新蔡城癸卯黄法克合州城吴明彻师次仁州甲子克其州城。  

七月戊辰齐遣众二万援齐昌西阳太守周炅破之己巳吴明彻军次峡口克其北岸城南岸守者弃城走周炅克巴州城淮北绛城及阳士民并诛其渠帅以城降丙戌吴明彻克寿阳外城。  

八月乙未山阳城降壬寅盱眙城降壬子戎昭将军徐敬辩克海安城青州东海城降壬申高唐太守沈善度克马头城甲戌齐安城降丙子左卫将军樊毅克广陵楚子城丁亥前鄱阳内史鲁天念克黄城小城齐军退保大城壬辰黄城大城降。  

十月甲午郭默城降乙巳吴明彻克寿阳城丁未齐兵万人至颍口樊毅击走之辛亥齐遣兵援苍陵。又破之戊午湛ヌ克齐昌城。  

十一月甲戌淮阴城降庚辰威虏将军刘桃根克朐山城辛巳樊毅克济阴城己丑鲁广达等克北徐州十二月壬午任忠克霍州城。  

六年正月甲申广陵金城降。  

七年正月乙亥左卫将军樊毅克潼州城。  

三月戊申樊毅克下邳高山等六城。  

闰九月都督吴明彻大破齐军於吕梁。  

九年十月戊午司空吴明彻破周将梁士彦众数万于吕梁。  

十年二月甲子北讨众军败绩於吕梁司空吴明彻及将卒以下并为周军所获。  

十一年十一月周遣柱国梁士彦率众至肥口戊戌周军进围寿阳辛丑前丰州刺史皋文奏率步骑三千趣阳平郡癸卯任忠率步骑七千趣秦郡丙午新除仁威将军右卫将军鲁广达遣卒众入淮是日樊毅领水军二万自东关入焦湖武毅将军萧摩诃率步骑趣历阳戊申豫州陷辛亥霍州。又陷。  

十二月乙丑南北兖晋三州及盱眙山阳阳平马头秦历阳沛北谯南梁等九州并自拔还京师谯北徐州。又陷自是淮南之地尽没於周矣。  

十二年八月庚申诏镇西将军樊毅进督沔汉诸军事遣平南将军南豫州刺史任忠率众趣历阳通直散骑常侍超武将军陈慧纪为前军都督趣南兖州庚午通直散骑常侍淳于陵克临江郡癸酉智武将军鲁广达克郭默城丙子淳于陵克州城。  

九月丁亥周将王延贵率众援历阳任忠击破之生擒延贵等。  

东魏孝静帝天平二年二月梁司州刺史陈庆之寇豫州刺史尧雄击走之六月梁魏王元庆和寇南顿尧雄大破之十一月梁将柳仲礼寇荆州刺史王元击破之。  

三年九月以定州刺史侯景兼尚书右仆射南道行台节度诸军南讨十一月景攻克梁楚州获刺史桓和（是岁与梁通好）。  

四年十月西魏行台宫景寿都指挥杨白驹寇雒州大都督韩贤大破之西魏。又遣其子大行台元季海大都督独孤信逼雒州刺史广阳王湛弃城归阙季海信遂据金墉。  

元象元年八月大破西魏之众于河阴。  

武定五年九月梁武遣贞阳侯萧明寇徐州堰泗水於寒山灌彭城以应侯景十一月以尚书左仆射慕容绍宗为东南道行台与大都督高岳潘相乐大破擒之及其二子遁十二月萧明至阙帝御阊阖门让而宥之岳等回师讨侯景。  

六年四月大尉高岳司徒韩轨大都督刘丰等讨西魏王思政於颍川引洧水灌其城。  

七年五月大将军高澄帅师赴颍川六月克之获大将军王思政等。  

北齐文宣天保元年十一月周文帝率众至陕城分骑北渡至建州帝亲戎出次城东周文帝闻帝军容严盛叹曰：高欢不死矣。遂退师。  

二年五月丙戌合朔州刺史斛斯显攻克梁历阳镇七月癸酉行台郎邢景远破梁龙安戍获镇城李雒文三年三月以司州牧清河王岳为使持节南道大都督司徒潘相乐为使持节东南道大都督及行台辛术率众南伐。  

六年正月壬寅清河王以众军渡江克夏首二月甲戌上党王涣克谯郡。  

三月丙戌上党王涣克东关斩梁将梁之横俘斩数千。  

七年三月丁酉大都督萧轨等率众济江六月乙卯萧轨等与梁师战于锺山之西遇霖雨失利轨及都督李希光王敬宝东方老军司裴英起并没士卒散还者十二三。  

武成河清二年十二月己酉周将杨忠率突厥阿史那木可汗等二十馀万人自恒州分为三道杀掠吏人己未周军逼并州。又遣大将军达奚武帅众数万东雍及晋州与突厥相应。  

三年正月周军至城下而陈战於城西周军及突厥大败人马死者相枕数百里不绝。  

七月周军三道并出使其将尉迟迥寇雒阳杨标入轵关权景宣趣悬瓠。  

十一月甲午周将尉迟迥等围雒阳甲辰大尉娄大破周军於轵关擒杨标。  

十二月豫州刺史王士良以城降周将权景宣壬戌太师段韶大破尉迟迥等解雒阳围。  

梁太祖开平二年四月甲寅淮寇侵轵潭岳边境欲援郎州以战舰百馀艘扬航西上泊鼎口湖南马殷遣水军都将黄率楼船遮击之贼众氵公流宵遁追至鹿角镇。  

五月丁丑王师围潞州将及二年李进通穷危旦夕不俟攻击当自降太原李存勖以厚币诱结北蕃诸部并其境内丁壮悉驱南征决战以救上党之急部落帐族驰马甲兵数路齐进於铜树寨旗垒相望是月癸未淮贼寇荆州石首县襄阳举舟师氵公氵港袭败之。  

六月丙辰岐来寇雍西编户困于逃避。且芟害禾稼结营自固逾月同州刘知俊领所部兵击退袭至幕谷大破之俘斩千计收其器甲宋文通仅以身免。  

是月壬戌岳州为淮贼所据帝以北郡五领三湘水陆会合之地委输商贾靡不繇斯遂令荆湘湖南北举舟师同方致讨王师集淮夷毁壁焚郛郭而遁。  

十月己亥上在陕两浙节度使奏於常州东州镇杀淮贼万馀人获战船一百二只。  

末帝乾元三年五月乙巳天雄军节度使杨师厚及刘守奇率魏博邢洛徐兖郓滑之众十万讨镇州庚戌营於镇之南门外壬子晋将史达瑭自赵州领骑五百人入於镇州师厚知其有备自九月移军於下博刘知奇以一军自贝州掠冀州衡水阜城陷下博师厚自弓高渡御河迫沧州张万进惧送款于师厚师厚表请以万进为青州节度使以刘守奇为沧州节度使。  

七月晋王率师自黄泽岭东下寇邢洛魏博节度使杨师厚军於潼水之东晋将曹进金来奔晋军遂退贞明元年四月州留後李保衡以城归顺是月凤翔李茂贞遣伪署泾州节度使刘知俊率师攻州以李保衡归顺故也。自是凡攻围十四日节度使霍彦威诸军都指挥使黄贵坚等捍寇会救军至岐人乃还。  

六月庚寅晋王入魏州以贺德伦为大同军节度使举族迁於晋阳是月晋人陷德州秋七月。又陷澶州刺史王彦章弃城来奔是月刘自洹水潜师繇黄泽路西趣晋阳至乐平县值霖雨积旬乃班师还次宗城遂至贝州军於堂邑遇晋军转战数十里晋军稍还。  

二年二月命许州节度使王檀河阳节度使谢彦章郑州防御使王彦章率师自阴地关抵晋阳急攻其垒不克而旋。  

三月刘率师与晋王大战於元城军败绩先是军驻於莘帝以河朔危急师老於外饷馈不克遣使赐诏微以责让奏以寇势方盛未可轻动帝。又问决胜之策奏曰：人给粮十斛尽则破敌帝不悦复遣促战召诸将会议诸将皆欲战默然一日引军攻镇定之营彼众大骇上下腾乱俘斩甚众时帝遣偏将杨延直领军万馀人屯檀州以应既而晋王诈言归太原刘以为信是月诏杨延直会於魏城下自莘率军亦至与延直会既而晋王自贝州至引军渐退至故元城西与晋人决战大为所败追至河上军士赴水死者甚众自黎阳济河奔滑州。  

四年二月遣将谢彦章帅众数百迫杨刘城甲子晋王来援杨刘彦之军不利而退。  

八月晋王率师次杨刘口遂军於麻家渡北面招讨使贺环以兵屯濮州北行台村对垒百馀日晋王以轻骑来觇许州节度使谢彦章发伏兵掩击围之数重会救军至仅以身免。  

十二月庚子朔晋王领军迫行台寨十里距寨结营而止二十二日晋王次临濮贺瑰王彦章自行台寨军蹑之二十四日至胡柳陂晋王领军出战瑰军已成列晋王以骑突之王彦章一军先败彦章走濮阳晋人辎重在陈西瑰乃领军薄之晋人大奔自相蹈藉死者不可胜计晋大将军周德威殁於阵瑰军登七山列阵於山之下晋王复领军来战瑰军遂败翼日晋人攻濮阳陷之京师戒严。  

五年春正月晋人城德胜夹河为栅。  

四月贺瑰攻德胜南城以艨艟战舰横於河以扼津济之路晋人断其艨艟济军以援南城瑰等退军。  

十二月戊戌晋王领军迫河南寨王瓒率师御之获晋将石家才既而瓒军不利瓒退保杨村寨。  

六年六月遣兖州节度使温昭图庄宅使段凝领军攻同州先是河中朱友谦袭陷同州节度使程全晖单骑奔京师友谦以其子令德为同州留後表求节旄不允既而帝虑友谦怨望遂命兼镇同州制命将下而友谦已叛遣使求援於晋故命将讨之九月庚寅以供奉官郎公远充契丹欢好使晋王遣都将李嗣昭李存审王建及率师来援同州战於城下我师败绩诸将以馀众退保华州。  

龙德元年春正月戴思远率师袭魏州时晋方攻镇州故思远乘虚以袭之陷城安而还遂急攻德胜北城晋将李存审极力拒守。  

二月晋王以兵至思远收军而退复保杨村。  

八月段凝张朗攻卫州下之获刺史李存儒以献戴思远。又下淇门共城新乡等三县自是澶州之西湘州之南皆为梁有晋人失军储三分之一焉。  

三年五月以滑州节度使王彦章为北面行营招讨使辛酉王彦章率舟师自村寨浮河而下断德胜之浮梁攻南城下之杀数千人唐帝弃德胜之北城并军保杨刘己巳王彦章围杨刘城。  

六月乙亥唐帝引军援杨刘潜军至博州筑垒於河东岸戊子王彦章杜晏球率兵急攻博州之新垒不克遂退保于邹口。  

七月丁未唐帝引军氵公河而南王彦章弃邹口复至杨刘己未自杨刘援营退保杨村寨。  

八月以段凝代王彦章为北面行营招讨使戊子段凝营於王村引军自高陵渡河略临河而还薰璋攻泽州下之庚寅命滑州节度使王彦章率兵屯守郓之东境九月戊辰彦章以众渡汶与唐军於递坊镇彦章军不利退保中都。  

## ●卷二百十八  

○闰位部　失政疑忌恶直失政  

夫布常无艺乱政亟行用兹为国何以永世自秦嬴宰制事或非允吴蜀分据政则殊俗宋齐相袭梁陈继轨至於出令制命不厌於众心阿谀近习匪率乎！彝则赏罚淆乱贤愚混同典礼无章用度靡纪而犹骄心方炽自谓永图逮於高齐咸有斯弊今取其梗著之於篇云：  

秦始皇二十六年丞相绾等言诸侯初破燕齐荆地远不为置王无以填之（填音竹刃切）请立诸子惟上幸许始皇下其议於群臣群臣皆以为便廷尉李斯议曰：周文武所封子弟同姓甚众然后属疏远相攻击如仇雠诸侯更相诛伐周天子弗能禁止今海内赖陛下神灵一统皆为郡县诸子功臣以公赋税重赏赐之甚足易制天下无异意则安宁之术也。置诸侯不便始皇曰：天下共苦战斗不休以有侯王赖宗庙天下初定。又复立国是树兵也。而求其宁息，岂不难哉！廷尉议是分天下为三十六郡（三十六郡谓河南上中地三川河东南阳南郡九江鄣郡会稽颍川砀郡泗水一郡东郡琅琊齐上谷渔阳右北平辽西辽东代郡钜鹿邯郸上党平原云   中太原雁门上郡陇西北平中巴郡）郡置守尉监（秦郡守掌治其郡有丞尉掌佐守典武职军卒监御史掌监郡）更名民曰：黔首（黔亦黎黑也。）三十四年丞相李斯言古者天下散乱莫之能一是以诸侯并作语皆道古以害今饰虚言以乱实人善其所私学以非上所建立今皇帝并有天下辨白黑而定一尊私学相与非法教人闻令下即各以其学议之入则心非出则巷议夸主以为名异以为高率群下以造谤如此不禁则主势降乎！上党与成乎！下禁之便臣请诸有文学诗书百《家语》者蠲除去之令到满三十日弗去黥为城旦所不去者医药卜筮种树之书。若有欲学法令以吏为师始皇可其议收去诗书百家之蜀郡语以愚百姓使天下无以古非今。  

蜀後主即位未逾月而改元夫逾年改元者缘臣子之心不忍一年而有二君也。今可谓亟而不知礼矣。又国不置史注记无官是以行事多遗灾异靡书景耀元年宦人黄皓始专国政吴大帝嘉禾中信任较事吕壹壹性苛惨用法深刻大子登数谏帝不纳大臣繇是莫敢言。  

景帝永安中以丞相濮阳兴及左将军张布有旧恩委之以事布典宫省兴关军国帝欲与祭酒韦曜博士盛冲讲论道艺曜冲素皆切直布恐入侍发其阴失因妄饰说以拒遏之帝初为王时布为左右将督素见信爱及至践祚厚加宠待专擅国势多行无礼自嫌瑕短惧曜冲言之故尤患忌帝虽解此一日心不能悦更恐其疑惧竟如布意废其讲业弗使冲等入。  

後主宝鼎中更营新宫制度弘广饰以珠玉所费甚多是时盛夏兴功农守并废天纪中岑昏险讠叟贵幸致位九列好兴工役众所患苦以上下离心莫为後主尽力盖积恶已极不复堪命故也。  

宋前废帝即位凶悖日甚诛杀相继百司不保首领元凯以下皆被殴捶牵曳内外危惧殿省骚然。  

明帝好鬼神多忌讳言语文书有祸败凶丧疑似之言应回避者犯即加戮以南苑借张永云：且给三百年期尽更请阮佃夫杨运长王道隆皆擅威权言为诏敕郡守令长一缺十除内外混然官以贿命王阮家富於公家及泰始泰豫之际左右失言往往有刳昔刂继戮禁中懔懔。若践刀剑军旅不息府藏空虚百官并绝禄俸在朝皆市井佣贩之子每所造制必为正御三十副御三十须一物辄造九十枚天下骚然民不堪命。  

南齐郁林王即位极意赏赐动百数十万每见钱曰：昔时思汝一个不得今日将用汝未期年之间世祖齐库储钱数亿垂尽。  

东昏侯永元二年八月後宫遭火之後更起仙华神佛玉寿诸殿刻画雕彩青金口带麝香涂壁锦幔珠帘穷极绮丽絷役工匠自夜达晓犹不副速乃剔取诸寺佛刹殿藻并仙人绮兽以充足之世祖兴光楼上施青漆世谓之青楼帝曰：武帝不巧何不纯用琉璃是岁十二月梁武起兵於襄阳三年正月丙申朔日有食之时加寅漏上八刻率宫人於阅武堂元会皇后正位阉人行仪帝戎服临视自永元以後魏每来伐继以内难扬州南徐州人丁三人取两以此为率远郡悉令上米一人五十斛输米既毕就役如故。又东境苦役多注籍诈病，或以积年皆摄充役。又追责病者租布随其年岁多少御命之人皆给货赂随意纵舍。又横调征求梁武兵至与御刀左右及六宫於华光殿立军垒以金玉为铠仗亲自临阵诈被钅仓势使人舆将去以此厌胜。又虑城外有伏兵乃烧城傍诸府署六门之内皆荡尽城中阁道西掖门内相聚为市贩死牛马肉犹惜金钱不肯赏赐茹法珍叩头请之帝曰：贼来独取我耶何为就我来求物後堂储数百具榜启为城防帝云：拟作殿竟不与城防巧手悉令作殿昼夜不休。  

梁武帝末年委事群亻幸中领军朱异之徒作福作威挟朋树党政以贿成服冕乘轩由其掌握是以朝纲混乱赏罚无章小人道长抑此之谓也。初侯景谋反合州刺史鄱阳王王范司州刺史羊鸦仁并累有启闻朱异以景孤立寄命必不应尔乃谓使者曰：鄱阳王遂不许国家有一客并抑而不奏故朝廷不为之备及寇至城文武咸尤之异惭忿而卒高祖惜之方议赠事左右有善异者乃启曰：异忝历虽多然平生所怀愿得执法高祖因其宿志特赠侍中尚书右仆射。  

陈後主嗣位荒於酒色不恤刑政左右嬖佞珥貂者五十人妇人美貌丽服巧态以从者千馀人帝日酣饮从夕达旦以此为常而盛修宫室无时休止税江税市徵取百端刑罚酷滥牢狱常满诸军临江後主曰：王气在此齐兵三来周兵再至无不摧没今必自败其臣孔范亦言无渡江理但奏妓纵酒作诗不辍北齐後主时韩凤为侍中领军总知内省机密祖曾与凤於後主前论事语凤云：强弓长槊无容相谢军国谋算何由得争凤答云：各出意见岂在文武优劣封昌黎王息宝仁尚公主在晋阳赐第一区其公主生男满月驾幸凤宅宴会尽日每日一参先被敕唤顾访出後方引奏事官。若不视事内省外头急速者附奏闻军国要密无不经手东西巡及山水游戏射猎多独在御傍与高阿那肱穆提婆共处衡轴号曰：三贵损国害政日月滋甚天统中毁东宫造修文偃武隆基嫔嫱院起玳瑁楼。又於游豫园穿池周以列馆中起三山构台以象沧海并广修佛寺劳役钜万计财用不给乃减朝士之禄断诸曹粮膳及九州军人赏赐并之。  

是时有穆提婆母陆令萱後主乳保也。提婆本姓骆父超以谋叛伏诛令萱没入掖廷後主襁褓之中令其鞠养谓之乾阿奶遂大为胡后所昵爱令萱奸巧多机辨取媚百端宫掖之中独擅威福後主绍位。又佞媚穆昭仪养之为母是以提婆改姓穆氏及穆后立令萱号曰：太姬此即齐朝皇后母氏之位号也。视第一品班在长公主之上自武平之後令萱母子势倾内外矣。庸劣之徒皆重迹屏气焉自外杀生予夺不可尽言。  

○闰位部　疑忌  

夫观感而化道乃大明小信未孚民犹弗与况乎！忌克为量包藏在心片言或愆则之城府危机一发则酷於荼毒以此与物难以济矣。若夫晋文之誓白水嫌吝以安世祖之推赤心反仄乃定是知至诚能化疑事无功以馀闰之小邦挟猜忍之凶德民之无援亡於何有虽苟无患不其隘哉！。  

孙策既定江东时有高岱隐於馀姚策命出使会稽丞陆昭逆之策虚已而候焉闻其善《左传》乃自玩读欲学其论讲，或谓之曰：高岱以将军英武而已无文学之才。若与论传而或云：不知者则其言符矣。又谓岱曰：孙将军为人恶胜巳者。若每问当言不知乃合意耳如皆辨义此必危殆岱以为然及与论传或答不知策果怒以为轻已乃囚之知友及时人皆露坐为请策登楼望见数里中填满策恶其收众心遂杀之。  

大帝初以礼聘沈友友至论王霸之略当时之务帝敛容敬焉陈荆州宜并之计纳之友正色立朝清议峻厉为庸臣所讠替诬以谋反帝亦以终不为己用欲害之帝大会官寮友有所是非令人扶出谓曰：人言卿欲反友知不得脱乃曰：主上在许有无君之心者可谓非反乎！遂杀之。  

後主使徐绍使魏行至濡须召还杀之徙其家属建安始有白绍称美中国者故也。  

张尚为侍郎以言语辨捷见知擢为侍中中书令後主使尚鼓琴尚对曰：素不能敕使学之後宴言次说琴之精妙尚因道晋平公使师旷作清角旷言吾君德薄不足以听之後主意谓尚以斯喻已不说後积他事下狱皆追以此为诘（後主尝问尚诗云：彼柏舟惟柏中舟乎！尚对曰：诗言桧楫松舟则松亦中舟也。又问鸟之大者惟鹤小者惟雀乎！尚对曰：大者有秃小者有鹪鹩皓性忌胜已而尚谈论每出其表积以致恨後问孤饮酒以方谁尚对曰：陛下有百觚之量皓曰：尚知孔丘之不王而以孤方之因此发怒收尚尚书岑昏率公卿以下百馀人诣宫叩头请罪尚得减死）送安作船久之。又就加诛。  

宋文帝时朱之戌滑台为後魏所陷大武宠之初北人去来言之劝诱大武侵边并教大武以中国礼制文帝甚疑责之之後得还具相申理帝意乃释。  

孝武帝初与竟陵王诞同举兵讨元凶有奔牛之捷明年讨南郡王义宣。又有殊勋帝性多猜颇疑惮而诞造立第舍穷极巧工园池之美冠於一时多聚才力之士实之第内精甲利器莫非上品帝意愈不平建平二年乃出为使持节都尉督南徐兖二州诸军事太子太傅南徐州刺史侍中如故帝以京口去都密迩犹疑之大明元年秋。又出为都督南兖南徐兖青冀豳六州诸军事南兖州刺史。  

沈怀文孝武时为侍中孝武每宴集诸在坐者咸令沉醉怀文素不饮酒。又不好戏调帝谓故欲异已谢庄尝诫怀文曰：卿每与人异亦何可久怀文曰：吾少来如此，岂可一朝而变非欲异物性所得耳五年乃出为晋安王子勋征虏长史广陵太守。  

明帝初封湘东王虞愿为国常侍帝立以藩国旧恩意遇甚厚累选通直散骑郎帝性猜忌体肥憎风夏月尝着皮小衣拜左右二人为司风令史风起方面辄先启闻星文灾变不信太史不听外奏敕灵台知星二人与愿常直内省有异先启以相检察。  

吴喜为骁骑将军尝对宾客言汉高魏武本是何人明帝闻之益不悦其後诛寿寂之喜内惧因启乞中散大夫帝尤疑骇至是会帝有疾为身後之虑以喜素得人情疑其将来不能事幼主乃赐死。  

王景文为中书监领扬州时明帝太子及诸皇子并小帝稍为身後之计诸将帅吴喜寿寂之之徒并杀之而景文外寂贵盛张永累经军旅。又疑其将来难信乃自为谣言曰：一士不可亲弓长射杀人一士王字也。弓长张字也。及帝既有疾而诸弟并已见杀惟桂阳王休范人才本劣不见疑出为江州刺史虑一旦不讳皇后临朝则景文自然成宰相门族强盛藉元舅之重岁暮不为纯臣泰豫元年春帝疾笃乃遣使送药赐景文死手诏曰：与卿周旋欲全卿门户故有此处分死时年六十（帝性猜疑多虑故亟行诛戮南出则唱云：西行东游则唱云：北幸简於出入竟不南郊。又云：帝末年好鬼神多忌讳言语文书有祸败凶丧及疑似之言应讳者数百千品有犯必加诛戮改马边爪亦以字近祸故也。以南苑借张永云：且给三百年期讫更启其事类皆如此宣阳门民间谓之白门其名不祥甚讳之尚书右丞江谧尝误犯帝变色曰：白汝家门谧稽颡谢之久方释太后停尸漆床先出东宫帝尝幸宫见之怒甚免中庶子宫职局以坐者数十人内外常虑犯触人不自保宫内禁忌尤甚移床治壁必先祭土神使文士为文词祝策如大祭飨）。  

南齐郁林王初为太孙武帝不豫诏竟陵王子良入侍医药日夜在殿内太孙间日入参承帝暴渐物议疑立子良俄顷而苏问太孙所在遗诏子良辅政太孙少养於子良妃袁氏甚著慈爱既惧前不得立自此深忌子良大行出太极殿子良居中书省帝使虎贲中郎将潘敞领二百人屯伏太极西阶之下成服後诸王皆出子良乞停至山陵不许。  

苍梧王时豫章王嶷居青溪宅苍梧夜中微行欲掩袭宅内嶷左右舞刀戟於中庭苍梧从墙间窥见以为有备乃去。  

明帝建武中刘季连为平西萧遥欣长史南郡太守时帝诸子幼弱内亲则仗遥欣兄弟外亲倚后弟刘暄内弟江遥欣之镇江陵也。意寄甚隆而遥欣至州多招宾自封植帝甚恶之季连族甥琅琊王会为遥欣谘议参军美容貌颇事辨遥欣遇之甚厚会多忄敖忽於公座与遥欣竞侮季连憾之乃密表帝称遥欣有异迹帝纳焉乃以遥欣为雍州刺史帝心德季连以为辅国将军益州刺史令据遥欣上流。  

陈显达为太尉侍中明帝欲悉除高武诸孙微言问显达答曰：此等岂足介虑帝乃止。  

梁武帝时刘显为国子博士有沙门讼田帝大署曰：贞有司未辩遍问莫知显曰：贞字文为与上人帝因忌其能出之後为云   麾邵陵王长史浔阳太守魏使李谐至闻之恨不相识叹曰：梁德衰矣。善人国之纪也。而出之无乃不可乎！。  

刘峻字孝标为荆州刺史安成王户曹参军初武帝每集文士策经史事时范云   沈约之徒皆引短推长帝乃悦加其赏赉曾策锦被事言已罄帝试呼问峻峻时贫悴冗散忽请纸笔疏十馀事坐客皆惊帝不觉失色自是恶之不复见及峻类苑成凡一百二十卷帝即命诸学士撰华林遍略以高之竟不见用乃著辨命论以寄其怀。  

元帝初为湘东王时萧贲为法曹参军得一府欢心及乱帝为檄贲读至偃师南望无复储骨露寒河阳北临或有穹庐毡帐乃曰：圣制此句非为过似如体自朝廷非关序贼帝闻之大怒收付狱遂以饿终。又追戮贲尸乃著怀旧传以谤之极言诬毁忠壮世子方等母徐妃以嫉妒失宠方等意不自安元帝闻之。又忌方等益惧故书论以申其志焉（论其储宫文学）。  

王琳为衡州刺史时元帝性多忌以琳所部甚众。又得众心故出之岭外。又授都督广州刺史其友人主书李膺帝所任遇琳告之曰：琳蒙拔擢常欲毕命以报国恩今天下未平迁琳岭外如有万一不虞安得琳力忖官正疑琳耳琳分望有限可得与官争为帝乎！何不以琳为雍州刺史使镇武宁琳自放兵作田为国御捍。若警急动静相知孰。若远弃岭南相去万里一日有变将欲如何琳非愿长坐荆南正以国计如此耳膺然其言而不敢启遂率其众镇岭南。  

陆法和为都督郢州刺史法和善为攻战具在江夏大聚兵舰欲袭襄阳而入武关元帝使止之法和曰：是求佛之人尚不希释梵天王坐处岂规王位但於空王佛所与主上有香火因缘见主上应有报至故救援耳今既被疑是业定不可改也。  

乐良王大圜简《文子》也。元帝初徙封晋熙王琅琊鼓城二郡太守帝既有克复之功而大圜兄汝南王大封犹未通谒帝性忌刻甚恨望之乃谓大圜曰：汝两兄久不出汝可以意召之大圜即日晓谕两兄相继出谒帝乃安。  

陈高祖以杜棱监义兴琅琊二郡帝诛王僧辩引棱与侯安都等共议棱难之帝惧其泄已乃以手巾绞棱闷绝於地因闭於别室军发召与同行。  

後主既即位鄱阳王伯山长子君范为贞威将军晋陵太守隋师至是时宗室王侯在者百馀人後主恐其为变乃并召入令屯朝堂使豫章王叔英总督之而。又阴为之备及六军败绩相率出降。  

樊猛为忠武将军南豫州刺史隋将韩擒虎济江猛在京师第六子巡摄行事擒虎进军攻舀之巡及家口并见执时猛与左卫将军蒋元逊领青龙八十艘为水军於白下游奕以御隋六合兵後主知猛妻子在隋军惧其有异志欲使任忠代之。又重伤其意乃止。  

北齐後主时兰陵王长恭为荆州刺史芒山之战长恭为中军率五百骑再入周师後主谓长恭曰：入阵大深失利悔无所及对曰：家事亲切不觉遂然帝嫌其称家事遂忌之後帝使饮以毒药薨。  

斛律光为右丞相率步骑五万克复秦姚襄白亭城戌。又取周建安等四戌而还军未至邺敕令便放兵散光以为军人多有勋功未得慰劳。若即便散恩泽不施乃密通表请使宣旨军仍。且进朝廷发使迟留军还将至紫陌光仍驻营待使後主闻光军营已逼心甚恶之急令舍人追光入见然後宣劳散兵拜光右丞相。又别封清河郡公。  

北平王贞武成第五子也。位司州牧京畿大都督兼尚书令录尚书事武成行幸总留台事积年後主以贞长大渐忌之阿那肱承旨令冯士劾系贞於狱夺其留後权。  

梁太祖时刘知俊威望益隆帝疑猜日甚会佑国军节度使王重师无罪见诛知俊居不自安乃据同州叛送款於李茂贞分兵以袭雍华雍州节度使刘捍被擒送凤翔害之华州蔡敬思被伤获免帝闻知俊叛遣近臣谕之曰：朕待卿甚厚何相负耶知俊报曰：臣非背德但畏死耳王重师不负陛下而致族灭帝复遣使谓知俊曰：朕料卿为此昨重师得罪盖刘捍言阴结凤终不为国家用我今虽知枉滥悔不可追致卿如斯我心恨恨盖刘捍误予事也。捍死固未塞责知俊不报遂分兵以守潼关帝命刘率兵进讨攻潼关下之时知俊弟知浣为亲卫指挥使闻知俊叛自雒奔至潼关为所擒害之寻而王师继至知俊乃举族奔於凤翔。  

庶人友以敬翔天下之望命翔为宰相友贯请宣学士兼召谏臣言阴阳序理之端人事调和之本严修祀典精事神祗宜令有司依奏处洁所云：进忠良而退不肖除寇盗而恤孱嫠虽责在朕躬亦资於调燮刑法舒惨宜令大理寺御史台明慎详谳勿至冤诬选贤退愚宜令三铨选部精慎选所冀得人新旧制敕令御史台与三司官员详择以闻。  

周冯道初仕後唐明帝时平章事长兴时帝御中兴殿道对奏曰：陛下宫中无事游幸近郊则可矣。然则御马涉历山险万一马足差跌则贻臣下之忧臣闻千金之子坐不垂堂百金之子立不倚衡彼千金百金之微细尚犹惜其身保其产而况富有四海贵为天子自轻於彼千金百金之子哉！愿陛下居安虑危动存戒慎上敛容谢之退令小黄门至中书敕道录奏所对垂堂语道因注其说以闻四年帝对宰臣曰：诸州镇数上言有螟蝗民力尚贫将来何以得济道奏曰：天灾流行古今常所不免自陛下临御八年七年丰稔今操父子逼主篡位故乃羁旅万里纠合士众将以讨贼今大敌未克而先自立恐人心疑惑昔高祖与楚约先破秦者王及屠咸阳获子婴犹怀推让况今殿下未出门庭便欲自立邪愚臣恐不为陛下取也。繇是忤旨左迁部永昌从事。  

○闰位部　恶直  阙文  

吴大帝初为吴侯辟陆绩为曹掾以直道见惮出为郁林太守虞翻为骑都尉翻数犯颜谏争大帝不能悦。又性不协俗多见谤毁坐徙丹阳泾县翻性疏直数有酒失大帝与张昭论及神仙翻指昭曰：彼皆死人而语神仙世，岂有神仙也。大帝积怒非一遂徙翻交州。  

屈晃为尚书仆射大帝欲废太子和立亮晃固谏不止大帝大怒牵晃入殿杖一百後主时王蕃为散骑常侍体气高亮不能承颜顺旨时或迕意积以见责甘露二年後主大会群臣蕃沉醉顿伏後主大怒呼左右於殿下斩之卫将军滕牧征西将军留平请不能得。  

楼玄以大农为宫下镇禁中侯主殿中事玄从九卿持刀侍卫正身率下奉法而行应对切直数迕後主意渐见责怒後人诬白玄与贺邵相逢驻共耳语大笑谤讪政事遂被诏责送付广州後主疾玄名声复徙玄及子据付交趾将张奕使以战自效阴别敕奕令杀之。  

贺邵为中书令领太子太傅後主凶暴骄矜政事日弊邵上疏切谏书奏後主深恨之後竟见杀。  

韦曜为侍中尝领左国史时所在承旨数言瑞应後主以问曜曜答曰：此人家箱箧中物耳。又後主欲为父和作纪曜执以和不登帝位宜名为传如是者非一渐见责怒後主於酒後使侍臣难折公卿以嘲弄侵克发摘私短以为欢时有愆过或误犯後主讳辄见收纟专至於诛戮曜以为外相毁伤内长尤恨使不济济非佳事也。故但示难问经义言论而已後主以为不承用诏命意不忠荩遂积前後嫌忿收曜付狱诛之徙其家零陵。  

华为东观令领右国史上疏谏後主後主不纳後以微谴免数年而卒。  

宋文帝时符全育为龙骧将军元嘉中彭城王义康出镇豫章全育上表谏曰：陛下。若荡以平听屏此猜情速召义康返於京甸兄弟协和则四海之望塞谗说之道消矣。表奏即收付建康狱赐死。  

孝武帝时沈怀文为侍中怀文与颜峻周朗素善峻以失旨见诛朗亦忤意得罪帝谓怀文曰：峻。若知我杀之亦当不敢如此怀文嘿然尝以岁夕与谢庄王景文颜师伯被敕入省未及进景文因言次称峻朗人才之美怀文与相讠州和师伯後因语次白帝叙景文等此言怀文屡经犯忤至此帝倍不悦。  

蔡兴宗为侍中时孝武拜陵兴宗负玺陪乘及还帝欲因以射雉兴宗正色曰：今致处园陵情敬兼重欲从禽犹有馀日请待他辰帝大怒遣令下车繇是失旨。  

废帝时王玄谟为领军将军朝政多门玄谟以严直不容徙青冀二州刺史明帝时虞愿为通直散骑侍郎初帝以宅起湘宫寺立佛刹各五层新安太守巢尚之罢郡还见帝曰：卿至湘宫寺来我起此寺是大功德愿在侧曰：陛下起此寺皆是百姓卖儿贴妇钱有何功德帝大怒使人驱下殿。  

梁高祖时江子四为右丞左民郎沈礼明少府丞顾奏事不允高祖厉色呵责之子四乃前代礼明等对言甚激切高祖怒呼纟专之子四据地不受高祖怒亦止乃释之犹坐免职。  

陈後主时毛喜为侍中後主为始兴王所伤及疮愈而自庆置酒於後殿引江总以下展乐赋诗醉而命喜於时山陵初毕未及逾年喜见之不怿欲谏而後主已醉升阶阳为心疾仆於阶下移出省中後主醒而疑之谓江总曰：我悔召毛喜知其无疾但欲阻我欢宴非我所为故奸诈耳乃与司马申谋曰：此人负气吾欲将乞鄱阳兄弟听其报雠可乎！对曰：终不为官用愿如圣旨傅纟宰争之曰：不然。若许报雠欲置先皇何地後主曰：当乞一小郡勿令见人事乃除永嘉内史。  

蔡凝为黄门侍郎後主尝置酒会群臣欢甚将移宴於弘范宫众人咸从惟凝与袁宪不行後主曰：卿何为者凝对曰：长乐尊严非酒後所过臣不敢奉诏众部诸人失色後主曰：卿醉矣。令引出後主谓吏部尚书蔡徵曰：蔡凝负地矜才无所用也。寻迁晋熙长史章华为大市令祯明初上书极谏後主大怒即日命斩之。  

北齐文宣帝时高德政为尚书右仆射兼侍中文宣末年纵酒酣醉所为不法德政屡进忠言帝不悦。  

李集为御史丞文宣肆行淫暴凡所杀害多令支解集面谏帝比於桀纣帝令纟专置漳流中沉没久之後遂腰斩。  

李雅廉为太原郡守文宣尝召见问以治方语及政行宽猛帝意深文峻法雅廉固以为非帝意不悦语及杨误称为杨公以应对失宜除济阴郡守带西兖州长史。  

孝昭帝初为常山王文宣昏乱日甚帝承间苦谏遂至忤旨文宣使力士按伏白刃注颈骂曰：小子何知欲以吏才非我是谁教汝帝曰：天下噤口除臣谁敢有言文宣催遣捶楚命乱杖数十以醉卧得解。  

崔︱为五兵尚书武成将衤单後主先以问︱︱谏以为不可繇是忤旨出为南兖州刺史。  

## ●卷二百十九  

○僭伪部　总序  

夫馀分为闰既异夫居正之统王纲失纽或有乎！僭命之号斯盍豪杰窃起以蓄乎！觊觎强弱相凌分据乎！土宇虽政令之自出非运序之所系自魏武徙氐羌之种杂处秦州晋氏之兴厥类弥炽罔犭旬名臣之议失於长世之御乱华之暴乘间而作故刘渊以五部之众起於离石石勒因晋阳之甲据乎！襄国厉阶之构乃繇於此而李特以流徙之奄宅益部而为蜀慕容因封建之旧保界辽碣而为燕群雄竞起宇内分裂河西之区张轨攸领因而称制是称前凉自此晋纲绝纽中原震荡龟玉南徙遂荒江介其後符洪自蓟州之广川建三晋之号入寇关辅居长安而为秦李跨敦煌之地雄西夏而称西凉慕容垂守中山之国蹈两河而为後燕乞伏国仁凭河湟之奥而为西秦吕光按酒泉之富而为後凉姚苌乘符氏之业而为後秦冯跋践昌黎之域而为北燕秃乌孤负西平之阻而号南凉慕容德依广固之险而为南燕沮渠蒙逊保张掖而为北凉赫连勃勃连朔方而称夏凡十有六国焉俱僭大号各建正朔或称王爵并专诛赏傅世垂祚历岁弥久而率多戎虏之种或出氐羌之类始愆制驭终以︹大分宰诸夏专制民命吞并相继兵难不绝家国殊政百有馀年洎宋祖之奋威及元魏之雄视芟夷扫荡剪焉靡馀以至唐室之季王度交丧礼乐征伐不出於朝廷山河疆理遂分於土壤王审知跨据山海裂五郡而为闽王建凭恃岩险包三川而为蜀杨行密宅淮海之壤擅鱼盐之富建号而称吴刘陟总百越之众通珠贝之利开国而为汉其後孟知祥因同光之难凭二剑之固僭尊名而为後蜀李承吴人之业保重江之阻冒旧服而为唐刘崇以汉室之亡托於宗胄仍厥位号保於太原而吴唐二蜀继守其宇七闽之乱厥土三分显德之世尚馀四国皇朝受命始平井络旋殄五岭後克江表三晋遗孽再驾而服混一区内以致太平今自西晋之後洎唐宋诸国论次其事类以为僭伪部凡三十七门。  

○僭伪部　姓系  

年号  

姓系  

夫胙土命氏事存於鲁史别生分类义载於虞书盖所以辨族类而定嫌疑厚人伦而正宗祀也。若夫桀黠之流乘时射利割据州壤负阻山河或保聚方隅或饕窃大号虽游魂假息宁乱纪於帝图然瓜割豆分咸编名於史源流所自祚裔攸存广记备言既可徵於旧史洽闻殚见将有助於方来爰用讨论咸从编次。  

前凉张轨字士彦安定乌氏人汉常山景王耳十七世孙也。家世孝廉以儒学显父温为太官令轨晋惠帝时为散骑常侍征西军司马永宁初出为护羌校尉凉州刺史愍帝时进位司空固让。又拜侍中太尉凉州牧西平公轨。又固辞在州十三年表立子为世子卒年六十谥曰：武公州人推摄父位字安逊愍帝因下策书授持节都督凉州诸军事西中郎将凉州刺史领护羌校尉西平公在位六年为帐下阎沙所害私谥曰：昭公元帝赐谥曰：元子骏年幼弟茂摄事州人推茂为大都督太尉凉州牧茂不从但授使持节平西将军凉州牧在位五年卒私谥曰：成茂无子子骏嗣位骏字公庭在位二十二年卒私谥曰：文公穆帝追谥曰：忠成公第二子重华嗣位自称持节大都督太尉护羌校尉凉州牧西平公假凉王重华字泰临在位十一年卒私谥曰：昭公後改曰：桓公穆帝赐谥曰：敬烈子耀灵年十岁嗣事称大司马校尉刺史西平公在位一年为伯父祚所害私谥曰：哀公祚字太伯自称大都督大将军凉州牧永和十年祚僭称帝位篡立三年为其下张等所杀立耀灵庶弟玄靓为大都督大将军校尉凉州牧西平公玄靓字元安在位九年为骏少子天锡所害私谥曰：冲公孝武帝赐谥曰：敬悼公天锡自号大将军校尉凉州牧西平公在位十三年降於苻坚（自轨为凉州至天锡凡九世七十六年）。  

西凉李字玄盛小字长生陇西成纪人汉前将军广之十六世孙也。广曾祖仲翔汉初为将军讨叛羌於素昌素昌即狄道也。众寡不敌死之仲翔子伯考奔丧因葬於狄道之东川遂家焉世为西州右姓高祖雍曾祖柔仕晋并历位郡守祖仕张轨为武卫将军家世亭侯父幼有令名早卒遗腹生吕光末业所署沙州刺史孟敏署效令敏卒护军郭谦治中索仙等推玄盛为敦煌太守称藩於业晋安帝隆安四年晋昌太守唐瑶推玄盛为大都督将军凉公领秦凉二州牧护羌校尉在位十八年年六十四私谥曰：武昭王子歆嗣歆字士业小字桐椎在位四年为沮渠蒙逊所灭弟敦煌太守恂为郡人宋承等所推为凉州刺史二年。又为蒙逊所灭（始以安帝隆安四年僭位凡三世二十四年）。  

前赵刘渊字元海新兴匈奴人冒顿之後也。初汉高祖以宗女为公主以妻冒顿约为兄弟故其子孙遂冒姓刘氏後汉建武初乌珠留。若单于子右奥日逐王比自立为南单于入居西河美稷今离石左国城即单于所徙庭也。中平中单于羌渠使子於扶罗将兵助汉讨平黄巾会羌渠为国人所杀於扶罗以其众留汉自尊为单于属董卓之乱寇掠太原河东屯於河内於扶罗死弟呼厨泉立以於扶罗子豹为左贤王即元海之父也。魏武分其众为五部以豹为左部帅其馀部师皆以刘氏为之太康中改置都尉左部居太原兹氏右部居祁南部居蒲子北部居新兴中部居大陵刘氏虽分居五部然皆家於晋阳汾涧之滨豹生元海晋惠帝时为成都王[A13C]所拜北单于永兴元年僭称汉王永嘉二年僭即皇帝位在位六年伪谥光文皇帝太子和立和字玄泰嗣伪位为弟聪所害聪字明一名载元海第四子以永嘉四年僭即皇帝位在位九年伪谥曰：昭武皇帝子粲嗣伪位粲字士光在位一年为靳准所杀元海族子曜自长安赴难至於赤壁伪太保呼延宴等迎立之以大兴元年僭即皇帝位曜字永明在位十年为石勒所杀（元海自怀帝永嘉四年僭位至曜三世凡二十有七年）。  

後赵石勒字世龙初名<昔勹>上党武乡羯人也。其先匈奴别部羌渠之胄祖邪奕於父周曷朱一名乞翼加并为部落小率勒仕刘元海为平东大将军封亲汉王晋元帝大兴二年伪称赵王成帝咸和五年僭号赵天王行皇帝事寻僭即皇帝位在位十五年年六十子弘嗣伪位弘字大雅在位二年年二十二为勒从子虎所废寻杀之虎字季龙称居摄赵天王咸康三年僭称大赵天王穆帝永和五年僭即皇帝位六年季龙死在位十五年子世立凡三十三日为兄遵所废遵立一百八十三日为冉闵所杀立石鉴鉴在位一百三日为闵所杀（始勒以成帝咸和三年僭立二主四子凡二十三年）闵字永曾小字棘奴季龙之养孙也。父瞻字弘武本姓冉名良魏郡内黄人也。其先汉黎阳骑都督累世牙门勒破陈午获瞻时年十二命季龙子之骁猛多力攻战无前历位左积射将军西华侯闵而果锐季龙抚之如孙永和六年杀石鉴自立僭位二年为慕容隽所灭。  

前燕慕容字奕雒瑰昌黎棘城鲜卑人也。其先有熊氏之苗裔世居北夷邑於紫蒙之野号曰：东胡其後与匈奴并盛控弦之士二十馀万风俗官号与匈奴略同秦汉之际为匈奴所败分保鲜卑山因以为号曾祖莫护跋魏初率其诸部入居辽西从宣帝伐公孙氏有功拜率义王始建国於棘城之北时燕代多冠步摇冠莫护跋见而好之乃敛袭冠诸部因呼之为步摇及後音讹遂为慕容或云：慕二仪之德继三光之容遂以慕容为氏祖木延左贤王父涉归以全柳城之功进拜鲜卑单于迁邑於辽东北，於是渐慕诸夏之风矣。晋武帝太康中为鲜卑都督累转辽东公持节都督幽州诸军事车骑将军平州牧大单于在位四十九年年六十五成帝遣使者策赠大将军开府仪同三司谥曰：襄第三子嗣位字元真帝遣谒者拜征北大将军平州刺史大单于辽东公咸康三年僭即天王位在位十五年年五十二第二子隽立隽字宣英穆帝永和五年僭即燕王位八年僭即皇帝位在位十一年年四十二子嗣伪位字景茂在位一十一年为符坚所灭（始以武帝太康六年称公至四世凡八十五年）。  

前秦苻洪字广世略阳临渭氐人也。其先盖有扈之苗裔为西戎酋长始其家池中蒲生长五丈五节如竹形时咸谓之蒲家因以为氏焉父怀归部落小帅洪仕石季龙累有战功封西平郡公穆帝永和六年季龙死洪自称大将军大单于三秦王改姓苻氏是年洪死年六十六子健嗣位去秦王之号七年僭称天王大单于八年僭即皇帝位健字建业在位四年年三十九子生嗣伪位生字长生在位二年年二十三为苻坚所杀坚字永固一名文玉洪季子雄之子也。以升平元年僭称大秦天王在位二十七年年四十八孝武太元十年为姚苌所灭坚庶长子丕僭即皇帝位於晋阳丕字永叙在位二年为慕容永所败坚族孙登以太元十一年僭即皇帝位登字文高在位九年年五十二为姚兴所灭（始建以永和七年僭立至登五世凡四十四年）。  

後秦姚弋仲南安赤亭羌人也。其先有虞氏之苗裔禹封舜少子於西戎世为羌酋其後烧当雄於洮罕之间七世孙填虞汉中元末寇扰西州为杨虚侯马武所败徙出塞虞九世孙迁那率种人内附汉朝嘉之假冠军将军西羌校尉归顺王处之於南安之赤亭那玄孙柯回为魏镇西将军绥戎校尉西羌都督回生弋仲仕石季龙为征西大将军封西平郡公晋穆帝永和七年遣使降晋拜六夷大都督大单于封高陵郡公八年弋仲卒子襄嗣襄字景国升平元年为符坚所杀弟苌降坚苌字景茂坚以为杨武将军累迁龙骧将军孝武太元九年自称大将军大单于万年秦王以太元十一年僭即皇帝位在位八年年六十四长子兴嗣自称大将军明年僭即皇帝位兴字子略在位二十二年年五十一长子泓嗣以义熙十一年僭即皇帝位泓字元子在位二年年三十为晋所灭（始苌以孝武太元九年僭立至几三世凡三十三年）。  

後蜀李特字玄休巴西宕渠人其先廪君之苗裔也。昔武落锺离山崩有石穴二所其一赤如丹一黑如漆有人出於赤穴者名曰：务相姓巴氏有出於黑穴者凡四姓曰：氏樊氏柏氏郑氏五姓俱出皆争为神，於是相与以剑刺穴屋能著者以为廪君四姓莫著而务相之剑县焉。又以土为船画之而浮水中曰：。若其船浮存者以为廪君务相船。又独浮，於是遂称廪君乘其土船将其徒卒当夷水而下至於盐阳水神女子止廪君曰：此鱼盐所有地。又广大与君俱生可止无行廪君曰：我当为君求廪地不能止也。盐神夜从廪君宿旦辄去为飞虫诸神皆从其飞蔽日昼昏廪君欲杀之不可别。又不知天地东西如此者十日廪君乃以青缕遗盐神曰：婴此即宜之与汝俱生弗宜将去汝盐神受而婴之廪君立砀石之上望膺有青缕者跪而射之中盐神盐神死群神与俱飞者皆去天乃开朗廪君复乘土船下及夷城夷城石岸曲泉水亦曲廪君望如穴状叹曰：我新从穴中出今。又入此奈何岸即为摧广三丈馀而阶陛相乘廪君登之岸上有平石方一丈长五尺廪君休其上投策计皆著石焉因立城其旁而居之其後种类遂繁秦并天下以为黔中郡薄赋敛之口岁出钱四十巴人呼赋为ク因为ク人焉特父纂为东羌猎将特晋武帝元康中随流人至蜀其後流人以特为主行镇北大将军惠帝大安元年自称益州牧都督梁益二州诸军事在位二年为晋益州刺史罗尚所杀特弟流自称大将军大都督益州牧流字元通年五十六死特子雄自称大都督大将军益州牧永兴元年僭称成都王。又僭即帝位雄字仲隽在位三十年年六十一兄荡之子班嗣伪位班字世文为李越所杀在位一年年四十七遂立雄之子期字世运在位三年年二十五为李寿所废自缢死寿字武考特弟骧之子在位五年年四十四长子势嗣伪位势字子仁在位五年为晋所灭（始特以惠帝太安元年起兵至势六世凡四十六年）。  

後凉吕光字世明略阳氐人也。其先吕文和汉文帝初自沛避难徙焉世为酋豪父婆楼佐命符坚官至太尉光仕符坚为都督五门巴西诸军事安西将军西域校尉坚为姚苌所害光，於是自称使持节侍中中外大都督督陇右河西诸军事大将军领护匈奴中郎将凉州牧酒泉公晋孝武太元十五年僭即三河王位二十一年僭即天王位在位十年年六十嫡子绍嗣伪位为庶长子纂所杀纂字永绪僭即天王位在位三年为吕起所杀立光弟宝之子隆嗣伪位隆字永基为姚兴所灭（始光以孝武太元十二年定凉州十五年僭立至隆凡十有三载）後燕慕容垂字道明前燕慕容之第五子慕容隽时封为吴王慕容为符坚所灭垂在坚朝历位京兆尹坚败垂引兵至荥阳以晋孝武太元八年自称大将军大都督燕王在位十三年年七十一子宝嗣宝字道在位三年年四十四子盛嗣盛字道运在位三年年二十九垂少子熙嗣熙字道文在位六年年二十三为宝养子云   所弑云   字子雨祖父高和句骊之支庶自云：高阳氏之苗裔故以为高氏焉（始垂以孝武太元八年僭立至熙四世凡二十四年）云   寻为幸臣离班姚仁所杀。  

西秦乞伏国仁陇西鲜卑人也。在昔有如弗斯出连叱卢三部自汉北南出大阴山遇一巨虫於路其状。若神龟大如陵阜乃杀马而祭之祝曰：若善神也。便开路恶神也。遂塞不通俄而不见乃有一小儿在焉时。又有乞伏部有老父无子者请养为子众咸许之老父欣然自以有所依凭字之曰：纥干纥干者夏言依倚也。年十岁骁勇善射弯弓五百斤四部服其雄武推为统主号之曰：乞伏可汗铎莫何铎者言非神非人之称也。其後有邻者即国仁五世祖也。晋武帝泰始光以孝武太元十二年定凉州十五年僭立至隆凡十有三载初率户五千迁於夏缘部众稍盛鲜卑鹿结七万馀落屯於高平川与邻迭相攻击鹿结败南奔略阳邻尽并其众因居高平川邻死子结权立徙於牵屯结权死子利舟阝立击鲜卑吐赖於乌树山讨尉迟渴权於大非川收众三万馀落利舟阝死弟祁泥立祁泥死利舟阝子述延立讨鲜卑莫侯於菀川大破之降其众二万馀落因居菀川以叔父轲泥为师傅委以国政斯引乌泥为左辅将军镇蔡园川出连高胡为右辅将军镇至便川叱卢舟阝胡为率义将军镇牵屯山述延死子亻辱大寒立会石勒灭刘曜惧而迁於麦田无孤山大寒死子司繁立始迁於度坚山寻为符坚将王统所袭部众叛降於统司繁叹谓左右曰：智不距敌德不抚众剑骑未交而本根已败见众分散势亦难全。若奔诸部必不我容吾将为呼韩邪之计矣。乃诣统降於坚，坚悦署为南单于留之长安以司繁叔父吐雷为勇士护军抚其部众俄而鲜卑勃寒侵斥陇右坚以司繁为使持节都督讨西胡诸军事镇西将军以讨之勃寒惧而请降司繁遂镇勇士川甚有威惠司繁卒国仁代镇孝武太元十年自称大都督大将军大单于领秦凉二州牧在位四年弟乾归嗣乾归在位二十四年子炽磐嗣炽磐在位十五年子慕末嗣慕末在位四年为赫连定所杀（始国仁以孝武太元十年僭位至慕末凡四世四十有六载而灭）。  

北燕冯跋字文起长乐信都人也。小字乞直伐其先毕万之後也。万之子孙有食采冯乡者因以氏焉永嘉之乱跋祖父和避地上党父安雄武有器量慕容永时为将军永灭跋东徙和龙家於长谷跋为慕容云   所署使持节侍中都督中外诸军事云   为其幸臣所杀跋乃僭称天王位於昌黎在位二十二年弟弘立六年为後魏所灭（始跋以孝武太元二十年僭立至弘凡二世二十八年）。  

南凉秃乌孤西河鲜卑人也。其先与後魏同出八世祖匹孤率其部自塞北迁於河西其地东至麦田牵屯西至湿罗南至浇河北接大漠匹孤卒子寿阗立初寿阗之在孕母胡掖氏因寝而产於被中鲜卑谓被为秃因而氏焉寿阗卒孙树机能立壮果多谋略晋武帝泰始中杀秦州刺史胡烈於万斛堆杀凉州刺史苏愉於金山尽有凉州之地武帝为之旰食後为马隆所败部下杀之以降弟务丸立死孙推斤立死子思复立部众稍盛乌孤即思复之子也。安帝隆安元年自称大都督大将军大单于西平王在位三年弟利鹿孤立徙居西平利鹿孤在位三年弟亻辱擅嗣亻辱擅僭位凉王迁於乐都在位十三年年五十一为乞伏炽磐所灭（始乌孤以安帝隆安元年僭立凡三世十有九年）。  

南燕慕容德字玄明後燕慕容垂之弟垂称燕王以德为车骑大将军垂死子宝嗣宝以德为丞相领冀州牧承制南夏晋安帝隆安四年僭即皇帝位在位五年年七十兄子超嗣超字祖明在位六年为晋所灭（始德以安帝隆安四年僭立至超二世凡十一年）。  

北凉沮渠蒙逊临松卢水胡人也。其先世为匈奴左沮渠遂以官为氏焉蒙逊仕业为张掖太守晋安帝隆安五年梁中庸等推为使持节大都督大将军凉州牧义熙八年僭立在伪位三十三年年六十六子茂处立六年为後魏所擒（凡二世三十九载）。  

夏赫连勃勃字屈子匈奴右贤王去卑之後刘元海之族也。曾祖武刘聪世以宗室封楼烦公拜安北将军监鲜卑诸军事丁零中郎将雄据肆卢川为代王猗卢所败遂出塞表祖豹子招集种落复为诸部之雄石季龙遣使就拜平北将军左贤王丁零单于父卫辰入居塞内符坚以为西单于督摄河西诸虏屯於代来城及坚国乱遂有朔方之地控弦之士三万八千後魏师伐之辰令其子力侯提拒战为魏所败魏人乘胜济河克代来执辰杀之勃勃乃奔於叱干部晋安帝义熙三年僭称天王大单于自以匈奴夏后氏之苗裔也。国称大夏。又下《书》曰：朕之皇祖自北迁幽朔姓改姒氏音殊中国故从母氏为刘子而从母之姓非礼也。古人氏族无常，或以因生为氏，或以王父之名朕将以义易之帝王者系天为子是为徽赫实与天连今改姓曰：赫连氏庶协皇天之意永保无疆大庆系天之尊不可令支庶同之其非正统皆以铁伐为氏庶朕宗族子孙刚锐如铁皆堪伐人勃勃在位十三年子昌嗣伪位寻为後魏所擒弟定僭号於平凉遂为魏所灭（自勃勃至定凡二十有六载）。  

闽王审知字信通光州固始人父恁世为农民唐僖宗广明中黄巢犯阙江淮盗贼蜂起有贼帅王绪者自称将军陷固始县审知兄潮时为县佐绪署为军正蔡贼秦宗权以绪为光州刺史寻遣兵攻绪绪率众渡江所在剽掠自南康转至闽中入临汀自称刺史绪多疑忌为部将所杀唐僖宗光启二年福建观察使陈岩表潮为泉州刺史昭宗大顺中岩卒子胥范晖自称留後潮遣审知将兵攻之斩晖而降繇是尽有闽岭五州之地潮即表其事昭宗因建威武军於福州以潮为节度福建管内观察使命审知为副乾宁中潮卒审知遂继兄位封琅邪郡王梁开平中封闽王後唐同光元年审知卒子延翰嗣为弟延均所杀延均自称帝国号大闽末帝清泰二年遇弑子昶嗣昶遇弑审知少子延羲嗣延羲遇弑兄延政自称帝於建州晋开运三年为李景所灭（始王氏以唐光启丙午岁据有闽越凡二世七主通六十年）。  

前蜀王建字光图陈州项城人也。父庆里之豪右唐僖宗光启元年入蜀郡为璧州刺史率兵攻陷阆利二州。又攻陷成都昭宗龙纪元年授西川节度副大使知节度事梁太祖开平二年建自帝於成都国称大蜀在位十二年年七十二子衍嗣衍字化源在位七年年二十五为後唐所灭（建自唐光启初入蜀父子相承凡四十年）。  

吴杨行密庐州人唐僖宗光启初秦宗权扰淮右郡将募能致战擒贼者行密应募补为队长因杀都将自权州兵朝廷因正授庐州刺史大顺二年略有淮南之地乾宁二年授淮南节度副大使知节度事封弘农郡王哀帝天三年卒子渥袭其位自称吴王在位三年为大将张颢所杀别将徐温杀颢立渥弟渭凡十馀年温乃册渭为天子国号大吴渭僭号三年而卒温乃推行密幼子溥为主晋天福二年溥逊位温养子李（自唐大顺二年至晋天福二年凡四十七年）。  

前汉刘陟其先彭城人祖安仁仕唐为潮州长史因家岭表父谦为广州牙将以军功拜封州刺史领贺水镇使谦卒子隐复领贺水镇兼封州刺史唐末岭南节度使徐彦。若薨表隐为两使留後梁太祖为梁王时表隐为岭南节度使开平初累封南海王四年卒陟隐之弟也。代据其位梁末帝贞明二年僭号於广州国号大汉後改曰：Ζ（Ζ读为俨古文无此字盖妄撰也。）晋高祖天福七年卒年五十四长子玢嗣玢在位一年陟第二子晟杀玢自立晟周显德五年卒长子钅长嗣皇朝开宝三年为王师所灭（始陟自梁贞明三年僭号历三世四主凡五十五年）。  

後蜀孟知祥字保裔邢州龙冈人也。祖察父道世为郡校伯父方立终於邢雒节度使从父迁位至泽潞节度使知祥後唐庄宗同光三年授西川节度副大使知节度事愍帝应顺元年正月称帝於蜀七月卒年六十一其子昶袭伪位皇朝乾德三年为王师所平（知祥自後唐同光三年入蜀父子相承凡四十年）。  

後唐李本海州人伪吴大丞相徐温之养子也。温字敦美亦海州人初从淮南节度使杨行密起兵於庐州渐至军校唐末青州王师范为梁祖所攻乞师於淮南杨行密发兵赴之温时为小将亦预行其师次青之南鄙师范已败淮兵大掠而还时幼犀为温所虏温爱其慧黠遂育为己子名曰：知诰温仕吴至大丞相都督中外诸军事诸道都统封东海王温卒为中书令累封齐王晋高祖天福二年杨溥逊位於国号大齐自云：唐玄宗第六子永王之裔天宝末安禄山连陷两京玄宗幸蜀诏为山南岭南黔中江南四道节度采访等使至广陵大募兵甲有窥图江右之志後为官军所败死於大庾岭北故指以为远祖因还姓李氏始改名曰：国号大唐僭位七年卒长子景嗣位皇朝建隆二年卒子煜袭伪位开宝八年为王师所平（始以晋天福二年僭位凡三世三十九年）。  

後汉刘崇太原人汉高之从弟也。乾初为北京留守周太祖广顺元年崇僭号於河东称汉改名世宗显德二年卒子承均袭伪位承均卒子继元嗣皇朝太平兴国四年为王师所平。  

○僭伪部　年号  

自晋氏失驭中原乏主瞻乌逐鹿乱靡有定繇是北人乘[C260]为天下倡属而和之者十有六焉洎土运凌迟五代丧乱跨州连郡僭窃相高咸建号纪年以备制度前代策书悉载其事今之论次所以明其叛涣之迹为将来之戒耳。  

前凉张轨晋永宁元年为凉州刺史都姑臧惠帝封西平公自轨至耀灵六世称晋建兴年号至四十二年张祚僭即帝位始改元和平祚为张所杀立轨子玄靓。  

张玄靓自号凉州牧西平公复称建兴四十三年至四十九年始改元升平三年为张天锡所杀。  

张天锡自号凉州牧西平公请命於晋在伪位十三年为符坚所灭。  

西凉李字玄盛（唐以为祖故载纪称字）晋安帝隆安四年晋昌太守唐瑶推玄盛为大都督凉公领秦凉二州牧玄盛乃赦其境内建元为唐子义熙元年改为建初在位十八年（唐子五年建初十三年）子歆嗣。  

李歆字士业嗣位凉公领凉州牧改元嘉兴在位四年为沮渠蒙逊所灭歆弟恂为敦煌郡人所立本传无年号（按帝王真伪记年号永建二年）。  

前赵刘渊字元海（唐高祖渊故载纪称其字）晋惠帝永兴元年僭即汉王位於左国城南郊赦其境内年号元熙永嘉二年僭即皇帝位於蒲改元永凤是年迁都平阳汾水中得玉玺文曰：有新保之盖王莽时玺也。得者因增泉海光三字元海以为已瑞大赦境内改元河瑞元海在位六年（永嘉四年元海死）本传无年号子和嗣伪位为弟聪所杀无年号。  

刘聪僭即皇帝位大赦境内改元光兴二年刘曜陷雒阳迁晋怀帝及惠帝羊后传国六玺於平阳聪大赦改元嘉平三年以太庙新成大赦境内改元建元三年改元麟嘉聪在位九年（永兴元年聪死）子粲嗣。  

刘粲既嗣伪位大赦境内改元汉昌在位一月为伪大将军录尚书事靳准所杀准自号汉大王称藩於晋。  

刘曜元海之族子以伪相国都督中外诸军事镇长安靳准既杀刘粲曜自长安赴之至於赤壁伪太尉范隆等上尊号僭即皇帝位（晋太兴元年）大赦境内惟准一门不在赦限改元光初曜在位十年而败。  

後赵石勒晋大兴二年伪称赵王依春秋列国汉初侯王每世称元改称赵王元年至十一年改元太和三年僭即皇帝位大赦境内改元建平在位十五年太子弘嗣。  

石弘既嗣位改元延熙（晋咸和七年）二年石勒从子季龙幽之逼禅於季龙石虎字季龙（唐太祖讳虎故载记称字）以晋咸康元年废石弘群臣劝称尊号季龙下《书》曰：朕闻道合乾坤者称皇德协人神者称帝皇帝之号非所敢闻但可称居摄赵天王以副天人之望，於是赦其境内改元建武至十四年僭即皇帝位於南郊大赦境内建元曰：大宁明年季龙死凡在位一十五年子世嗣（晋永和五年）石世在伪位三十三日为兄遵所杀无年号。  

石遵在伪位一百八十三日为弟鉴所杀无年号。  

石鉴在伪位一百三日为季龙养孙冉闵所杀年号青龙。  

石祗闻鉴死僭尊号於襄国为冉闵所灭无年号。  

冉闵杀石鉴自立改国号大魏建元曰：永兴复姓冉氏明年为慕容隽所灭。  

前燕慕容隽僭即燕王位依春秋列国故事称元年二年隽既克冉闵蒋以传国玺送於建邺隽欲神其事业言历运在已乃诈云：闵妻得之以献赐晋永和六年号曰：奉玺君因以永和八年僭即皇帝位大赦境内建元曰：元玺其後隽太子肝死复立次子为皇太子赦其境内改元曰：光寿在位十一年（元玺五年光寿六年）隽死子嗣。  

慕容晋升平四年僭即皇帝位大赦境内改元曰：建熙在位十一年以晋太和五年为符坚所灭前秦符健晋永和七年僭称天王大单于赦境内死罪建元皇始明年健僭皇帝位於太极殿在位四年子生嗣。  

苻生僭皇帝位大赦境内改元寿光时晋永和十二年也。在位二年为从弟坚所杀。  

苻坚晋升平元年僭称大秦天王赦其境内改元曰：永兴後南游霸陵大赦改元为甘露。又改元为建元在位三十年（永兴三年甘露六年建元二十一年）晋太元十年为姚苌所杀。  

符丕坚之长庶子也。坚死丕僭即皇帝位於晋阳南立坚行庙大赦境内改元曰：太安明年为慕容永所杀（晋太元十一年）。  

苻登坚之族子丕死尚书寇遗等推立登僭即皇帝位大赦境内改元曰：太初在位九年为姚兴所杀（太元十九年）。  

苻崇登之子登败奔於湟中僭称尊号改元延初为乞伏乾归所杀。  

後秦姚苌晋太元九年自称大将军大单于万年秦王年号白雀称制行事十一年僭即皇帝位於长安大赦改元建初国号大秦在位八年（白雀二年建初六年）苌死太子兴嗣。  

姚兴僭即帝位於槐里大赦境内改元曰：皇初遂如安定其後以日月薄蚀降号称王大赦改元弘始在位二十二年（皇初四年弘始十八年）晋义熙十一年死子泓嗣姚泓僭即皇帝位改元永和在位二年为晋所灭（晋义熙十三年也。）。  

後蜀李特晋太安元年自称益州牧都督梁益二州诸军事大将军大都督改元建初赦其境内明年特死弟流嗣。  

李流无年号。  

李雄特第二子流死雄自称大都督大将军益州牧晋永兴元年僭称成都王赦其境内建元为建兴丞相范长生劝雄称尊号雄，於是僭即帝位赦其境内改元大武（按帝王真伪记云：晏平）。又改玉衡雄在位三十年（建兴二年大武四年玉衡二十四年）太子班嗣。  

李班嗣伪位为弟越所杀无年号。  

李期雄第四子越既杀班以期雄妻任氏所养乃让位於期僭即帝位大赦境内改元玉恒期在位三年李寿晋咸康四年僭即伪位赦其境内改元为汉兴寿在位五年子势嗣。  

李势嗣伪位赦其境内改元曰：太和其後伪太保李奕自晋寿举兵反势诛奕大赦境内改元嘉宁势在位五年（太和三年嘉宁二年）为晋所灭。  

後凉吕光初为符坚安西将军既入姑臧自领凉州刺史晋太元十年坚死十二年光大赦境内建元曰：太安自称凉州牧酒泉公是时麟见金泽县百兽从之光以为已瑞以晋武太元十五年僭即三河王位置百官自丞郎巳下赦其境内年号麟嘉太元二十一年僭即天王位改元龙飞在位十年（麟嘉七年龙飞三年太安不预）因疾甚立太子绍为天王自号太上皇帝。  

吕绍嗣伪位数月为庶兄纂所杀无年号。  

吕纂晋隆安四年僭即天王位改元为咸宁在位三年为番禾太守吕超所杀。  

吕隆光弟宝之子与吕超同杀纂隆既僭即位超先於番禾得小鼎以为神瑞大赦改元为神鼎在位四年为姚兴所灭。  

後燕慕容垂初为符坚将晋太元八年自称燕王建元曰：燕元十一年僭即帝位改元建兴至二十一年垂死子宝嗣。  

慕容宝嗣伪位改元永康在位三年为兰汗所杀（晋隆安三年也。）。  

慕容盛宝之庶长子诛兰汗僭即伪位改元长乐在位三年为玑所杀（隆安五年也。）叔父熙嗣。  

慕容熙垂之少子嗣立诛玑等赦殊死已下改元曰：光始在位六年为垂养子云   所杀。  

慕容云   即天王位复姓高氏大赦境内殊死已下改元正始国号大燕为幸臣离班姚仁等所杀。  

西秦乞伏国仁初为符坚秦川牧以晋孝武太元十年自称大都督大将军大单于领秦河二州牧改元曰：建义明年符登遣使署国仁苑川王在位四年弟乾归立。  

乞伏乾归自为大单于河东王赦其境内改元曰：太初晋义熙三年僭称秦王赦其境内改元曰：更始在位二十四年（太初二十年建始四年）子炽磐嗣。  

乞伏炽磐袭伪位大赦改元曰：永康（晋义熙六年也。）。  

晋元熙元年炽磐立其第二子慕末为太子领抚军大将军都督中外诸军事大赦境内改元曰：建弘炽磐在年也。位十五年。  

乞伏慕末嗣伪位三年为赫连定所杀（本传无年号）。  

北燕冯跋初为高云   征北大将军录尚书事云   为其幸臣离班姚仁所杀跋帐下督张泰李桑斩班仁推跋为主晋太元二十年乃僭称天王於昌黎赦其境内建元曰：天平在位二十三年（宋元嘉七年跋死）。  

冯弘跋之弟跋死弘杀其子翼自立後为魏所伐奔高句丽在位六年伪号大兴。  

南凉秃乌孤初为吕光将晋安帝隆安元年自称大都督大将军大单于西平王赦其境内年号太初在位三年弟利鹿孤立。  

秃利鹿孤晋隆安三年立既逾年赦其境内改元曰：建和在位三年弟亻辱擅嗣。  

秃亻辱擅以晋元兴元年僭号凉王迁於乐都改元弘昌。又改嘉平在位十三年（宏昌六年嘉平七年）为乞伏炽磐所灭。  

南燕慕容德垂之弟垂临终敕其子宝以邺城委德宝既嗣位以德为丞相冀州牧承制南夏晋隆安二年自邺徙於滑台明年宝为兰汗所杀德依燕元故事称元年赦殊死已下置百官四年僭即皇帝位於南郊大赦改元为建平在位五年兄子超嗣位。  

慕容超即位改元曰：太上在位六年为晋所灭。  

北凉沮渠蒙逊等初推业为凉州牧建康公改吕光龙飞二年为神玺元年业後僭称凉王蒙逊杀之晋安帝隆安五年蒙逊僭称凉州牧张掖公赦其境内改元永安义熙八年僭即河西王位大赦境内改元弘始置官寮如吕光为三河王故事在伪位三十三年（永安十二年玄始十六年承玄三年义和三年记不书承玄义和二年号按帝王真伪记编入）子茂乾嗣。  

沮渠茂乾在伪位七年年号承和为後魏所灭。  

夏赫连勃勃初为姚兴安北将军五原公晋义熙二年僭称天王大单于建元曰：隆署置百官自以匈奴氏之苗裔也。国称大夏其後改元为凤翔勃勃既入长安为坛於灞上僭即皇帝位赦其境内改元为昌武自长安还统万以宫殿大成，於是赦其境内。又改元曰：真兴勃勃在位十八年（龙六年凤翔五年昌武元年真兴七年）子昌嗣。  

赫连昌嗣伪位年号永光四年为魏所擒弟定立赫连定僭伪位於平凉年号服光四年为魏所灭。  

吴杨渭淮南节度使弘农郡王行密次子行密唐天三年卒长子渥继袭是岁梁太祖既受唐禅改元开平而渥犹称天至五年渥为大将张颢所杀颢自称留後将纳款於梁。又为别将徐温所杀以渭为主至十六年温册渭为天子改元武义（尽二年）杨溥渭之弟渭卒溥嗣伪位改元顺义（尽七年）。又改乾贞（尽二年）。又改太和。又改天祚（尽七年）逊位於李前蜀王建梁开平三年以剑东南西川节度使蜀王僭即皇帝位於成都改元武成三年改元永平五年改元通正是年冬改元天汉。又改元光天。  

王衍建之幼子嗣伪位改元乾德六年十二月改明年为咸康。  

汉刘陟青海静海两军节度使南海王隐之弟隐以梁开平四年卒陟代据其位贞明三年僭号於广州国号大汉改元乾亨九年白龙见於南海改元白龙四年改元大有凡僭号三十六年。  

刘玢陟长子陟卒玢嗣伪位改元光天在位一年为弟晟所杀。  

刘晟即伪位改元应乾。又改元乾和。  

刘钅长晟之长子袭伪位改元太宝。  

闽王延均福建节度使闽王审知次子审知卒长子延翰嗣为延均所杀延均袭位後唐长兴三年上言吴越国王钱Α薨乞封为吴越王不报遂自称皇帝国号大闽改元龙启在位十一年。  

王昶延均之子嗣伪位改元通文。  

王延羲审知之少子嗣伪位改元永隆在位六年。  

後蜀孟知祥後唐应顺六年以剑东南西川节度使蜀王称帝於蜀改元明德在位一年。  

孟昶知祥第三子嗣伪位犹称明德至四年冬改明年为广政（尽二十八年归皇朝）。  

唐李晋天福二年以伪吴太尉录尚书事封齐王受吴禅僭即尊位国号大齐改元元建都於金陵寻改国为唐在位七年。  

李景之长子嗣伪位改元保大周世宗南伐遂称唐国主行显德年号。  

後汉刘崇周广顺元年以河东节度使僭号於太原称汉改名仍以乾为年号崇卒子均袭伪位（本纪不书年号）。  

## ●卷二百二十  

○僭伪部　形貌聪识令德才艺形貌  

夫人之生也。锺五行之秀肖二仪之形所禀虽同厥貌则异乃有偶晋室之衰圯幸中原之ㄈ扰保聚群党僭窃位号虽邪谋德有乱於天常而奇姿伟状或同於人杰斯所以资彼奸雄之气成其悖戾之咎耳故仲尼有言曰：以貌取人失之子羽是知取人之道不在乎！形貌也。明矣。  

前凉张轨字士彦有器望姿仪。  

前赵刘渊字元海左手文有其名猿臂善射膂力过人姿仪魁伟身长八尺四寸须长三尺馀当心有赤毫毛三根长三尺六寸。  

刘和字玄泰元海子身长雄毅美姿仪。  

刘聪字明形体非常左耳有一白毫毛长二尺馀甚光泽。  

刘曜字永明身长九尺三寸垂手过膝生而眉白目有赤光须髯不过百馀根而皆长五尺弱冠游於雒阳坐事当诛亡匿朝鲜遇赦而归自以形质异众恐不容於世乃隐迹管涔山。  

後赵石勒字世龙初名错上党武乡羯人长而壮健父老及相者皆曰：此胡状貌奇异志度非常其终不可量也。劝邑人厚遇之而卖与茌平人师忄为奴有一老父谓勒曰：君鱼龙际上四道已成当贵为人主忄亦奇其状貌而免之。  

石虎字季龙年六七岁有善相者曰：此儿貌奇有壮骨贵不可言年十八身长七尺五寸。  

冉闵字永曾身长八尺勇力绝人。  

前燕慕容字奕雒瑰幼而魁岸美姿貌身长八尺雄杰有大度。  

慕容字元真龙颜版齿身长七尺八寸。  

慕容隽字宣英骨相不常身长八尺二寸姿貌魁伟前秦苻生字长生生无一目为儿童时祖洪戏之问侍者曰：吾闻瞎儿一泪信乎！侍者曰：然生怒引佩刀自刺出血曰：此亦一泪也。洪大惊鞭之。  

苻坚字永固臂垂过膝目有紫光祖洪爱之名曰：坚头每曰：此儿姿貌魁伟质性过人非常相也。  

後秦姚襄字景国年十七身长八尺五寸臂垂过膝後蜀李特字休身长八尺雄武善骑射沉毅有大度。  

李雄字仲隽身长八尺三寸美容貌少以烈气闻每周旋乡里识达之士皆器重之。  

李势字子仁身长七尺九寸腰带十四围善於俯仰时人异之。  

後凉吕光字世期身长八尺四寸目重瞳子左肘有肉印吕隆字永基美姿貌善骑射。  

南燕慕容垂字道明少岐嶷有器度身长七尺四寸手垂过膝。  

慕容德字玄明年未弱冠身长八尺二寸姿貌雄伟额有日角偃月重文。  

慕容超字祖明身长八尺腰带九围精彩秀发容止可观。  

夏赫连勃勃字屈子身长八尺五寸腰带十围性辨慧美风仪姚兴见而奇之深加礼敬宋高祖入长安遣使遗勃勃书请通和好使者还言勃勃容仪瑰伟英武绝人高祖叹曰：吾所不如也。  

蜀王建字光图隆眉广颡龙睛虎视常於武当山遇僧处尝谓建曰：子骨相甚贵何不从军自求豹变而乃区区为盗缀贼之号。  

闽王审知身长七尺六寸紫色方口隆准。  

○僭伪部　聪识  

夫锺五行之秀为万物之灵者其人矣。乎！自晋室板荡群雄肇乱窃据郡国僭称位号者比比而有虽复乘夫否运内包逆节亦有性识[A13C]悟器局闳远稽古好学ゼ文属辞或留神於政治或骋辨於谈议或折节自勖或发言垂戒至於揣摩事几必有於先见褒贬前哲差出於众意斯亦豪爽自负超越伦萃者哉！前凉张骏幼而奇伟晋愍帝建兴四年封霸城侯十岁能属文卓越不羁及嗣位勤庶政扌御文武咸得其用远近嘉咏号曰：积贤君。  

前赵刘元海尝谓同门生朱纪范隆曰：吾每观书傅当鄙隋陆无武纟灌无文道繇人弘一物之不知者固君子之所耻也。二生遇高皇而不能建封侯之业两公值文帝而不能开庠序之美惜哉！，於是遂学武事妙绝於众。  

刘曜幼而聪慧有奇度年八岁从父元海猎於西山遇雨止树下迅雷震树旁人莫不颠仆曜神色自。若元海异之曰：此吾家千里驹也。从兄为不亡矣。  

後赵石勒雅好学虽在军旅尝令儒生读史书而听之每以其意论古帝王善恶朝贤儒士听者莫不归美焉尝使人读《汉书》闻郦食其劝立六国後大惊曰：此法当失何得遂成天下至留侯谏乃曰：赖有此耳其天姿英达如此。  

前秦符坚七岁聪敏好施举止不逾规矩每侍其祖父洪侧辄量洪举措取与不失机候高平徐统遇坚於路异之执其手曰：符郎此官之御街小儿敢戏於此不畏司隶纟专耶坚曰：司缚纟专罪人不纟专小儿戏也。及即伪位出游霸陵顾谓群臣曰：汉祖起自布衣廓平四海佐命功臣孰为首乎！权翼进曰：《汉书》以萧曹为功臣之冠坚曰：汉祖与项羽争天下困於京索之间身被七十馀创通中六七父母妻子为楚所囚平城之下七日不火食赖陈平之谋太上妻子克全免匈奴祸二相不得独高也。虽有人狗之喻岂黄中之言乎！，於是酣饮极欢命群臣赋诗。又时匈奴左贤王卫辰遣使降於坚遂请田内地坚许之云   朔护军贾雍遣其司马徐斌率骑袭之因纵兵掠夺坚怒曰：朕方魏绛和戎之术不可以小利忘大信昔荆吴之战事兴替妇浇之瓜惠梁宋息兵夫怨不在大事不在小扰边动众非国之利也。所获资产其悉以归之免雍官以白衣领护军遣使和示之信义辰，於是入居塞内贡献相寻。又遣符雒等伐代王涉翼扌建其子翼圭纟专父请降坚曰：翼扌建荒俗未参仁义令入太学习礼以翼圭执父不孝迁之於蜀散其部落坚尝之太学召涉翼扌建问曰：中国以学养性而人寿考漠北啖牛羊而人不寿何也。翼扌建不能答。又问卿种人有堪将者可召为国家用对曰：漠北人能捕六畜善驰走逐水草而已何堪为将。又问好学否对曰：若不好学陛下用教何为坚善其对。又闻桓温废海西公也。谓群臣曰：温前败海上後败枋头十五年间再倾国师六十岁翁举动如此不能思愆免退以谢百姓方废立以自悦将如四海何谚云：怒其室而作色於父者其桓温之谓乎！。又梁熙遣使西域称┆坚之威德并以缯采赐诸国王，於是朝献者十有馀国大宛献天马千里驹皆汗血朱鬣五色凤膺麟身及诸┆异五百馀种坚曰：吾思汉文之返千里马咨嗟美咏今所献马其悉返之庶克念前王仿佛古人矣。乃命群臣作止马诗而遣之示无欲也。其下以为盛德之事远同汉文，於是献诗者四百馀人。  

符登初为长安令坐事黜为狄道长及关中乱去县归毛兴登兄同成言於兴请以登为司马尝在行部登度量不群好为奇略同成尝谓之曰：汝闻不在其位不谋其政无数干时将为博识者不许吾非疾汝恐，或不喜人妄预耳自是可止汝後得政自可专意时人闻同成言多以为疾登而抑蔽之登乃屏迹不妄交游兴有事则召之戏谓之曰：小司马可坐评事登出言辄析理中兴内服焉然敬惮而不能委任。  

前燕慕容尝从容言曰：狱者人命之所悬也。不可以不慎贤人君子国家之基也。不可以不敬稼穑者国之本也。不可以不急酒色便佞乱德之贼也。不可以不戒乃著家令数千言以申其旨。  

後秦姚兴既僭位晋大司马桓玄遣使来聘请辛恭靖何澹之兴留恭靖而遣澹之谓曰：桓玄不推计历运将图篡逆天未忘晋必将有义举以吾观之终当倾覆卿今驰往必逢其败相见之期迟不云：远未几桓玄诛澹之等奔於兴。  

後凉吕光年十岁与诸童儿游戏邑里为战阵之法俦类咸推为主部分详平群童叹服。  

後燕慕容盛少沈敏多谋略符坚诛慕容氏盛年十二随慕容永东如长子谓叔父柔曰：今崎岖於锋刃之间在疑忌之际愚则为人所猜智则危甚巢幕当如鸿鹄高飞一举万里不可坐待罟网也，於是与柔及弟会间行东归於慕容垂後辽西太守李郎在郡十年威制境内盛疑之累徵不赴以母在龙城未敢显叛乃阴引魏军将为自安之计因表请发兵以距寇盛曰：此必诈也。召其使而诘之果验。又尝引中书令常忠尚书阳ギ秘书监郎敷於东堂问曰：古来君子皆谓周公忠圣，岂不谬哉！ギ曰：周公居摄政之重而能达君臣之名及流言之谤致烈风以悟主道契神灵义光万代故累叶称其高後王无以夺其美盛曰：常令以为何如忠曰：昔武王疾笃周公有请命之诚流言之际义感天地楚挞伯禽以训就王德周公为臣之忠圣达之美诗书以来未之有也。盛曰：异哉！二君之言朕见周公之诈未见其忠圣也。昔武王得九龄之梦白文王文王曰：我百尔九十我与尔三焉及文王之终已验武王之寿矣。武王之未尽而求代其死是非诈乎！。若惑於天命是不圣也。据摄天位而丹诚不见致兄弟之间有干戈之事夫文王之化自近及远。故曰：刑于寡妻至於兄弟周公亲违圣父之典而蹈嫌疑之踪戮罚同气以逞私忿何忠之有乎！但时无直笔之史後儒承其谬谈故也。忠曰：启金而返风亦足以明其不诈遭二叔流言之变而能大义灭亲终安宗国复子明辟辅成大业以致太平制礼作乐流庆无穷亦不可谓非至德也。盛曰：卿徒因成文而未原大理朕今相为论之昔周公自后稷积德累仁至於文武文武以大圣应期遂有天下生灵仰其德四海归其仁成王虽幼统洪业而卜世长加吕召毛毕为之师傅。若无周公摄政王道足以成也。周公无故以安危为己任专临朝之权阙北面之礼管蔡忠存王室以为周公代主非人臣之道故言公将不利於孺子周公当明大顺之节陈诚义以晓群疑而乃阻兵都邑擅行诛戮不臣之罪彰於海内方贻王鸱之诗归非於主是何谓乎！。又周公举事称告二公足明周公之无罪而坐观成王之疑此则二公之心亦有猜於周公也。但以疏不间亲故寄言於管蔡可谓忠不见於当时仁不及於兄弟知群望之有归天命之不在已然後返政成王以为忠耳大风会木之徵乃皇天存周道不忘文武之德是以赦周公之始愆欲成周室之大美考周公之心原周公之行乃天下之罪人何至德之谓也。周公复位二公所以杜口不言其本心者以明管蔡之忠也。又谓常忠曰：伊尹周公孰贤忠曰：伊尹非有周公之亲而功济一代太甲乱德放於桐宫思愆改善然後复之使主无怨言臣无流谤道存社稷美溢来今臣谓伊尹之勋有高周旦盛曰：伊尹以旧臣之重显阿衡之任太甲嗣位君道未洽不能竭忠辅导而放黜桐宫事同夷羿何周公之可拟乎！郎敷曰：伊尹处人臣之位不能辅制其君恐成汤之道坠而莫就是以居之桐宫与小人从事使知稼穑之艰难然後返天位此其忠也。盛曰：伊尹能废而立之何不能辅之以至於善乎！。若太甲性同桀纣则三载之间未应便成贤后如其性本休明义心易发当务尽规赞之理以弼成君德安有人臣幽主而据其位哉！。且臣之事君惟力是视奈何挟智仁以成君恶夫太甲之事朕已鉴之矣。太甲至贤之主也。以伊尹历奉三朝绩无异称将失显祖委授之功故匿其日月之明受伊尹之黜所以济其忠贞之美夫非常之人然後能立非常之事非常人之所见也。亦犹泰伯之三让人无得而称焉敷曰：泰伯三以天下让至仲尼而後显其至德太甲受谤於天下遭陛下乃申其美因而谈宴赋诗赐金帛各有差。  

南凉秃亻辱擅利鹿孤之弟初姚兴遣使拜车骑将军亻辱擅少机警有才略其父奇之谓诸子曰：亻辱擅明识艺非汝等辈也。是以诸兄不以授子欲傅之於亻辱擅後为赫连勃勃所败姚兴以亻辱擅外有阳武之败内有边梁之乱遣其尚书郎韦宗来观[C260]亻辱擅与宗论六国纵横之规三家战争之略远言天命废兴近陈人事成败机变无穷辞致清辨宗出而叹曰：命世大才经纶名教者不必华宗夏士拨烦理乱澄氛济世者亦未必八索九丘五经之外冠冕之表复自有人车骑神机秀发信一代之伟人繇余日岂足为多也。  

○僭伪部　令德  

六军起纛五马渡江先王维桑分割有素中州旧物吞噬无馀二赵四燕猬毛而起三秦五凉食以生李特王蜀赫连称夏窃帝图王时闻令德连衡共誓各负英献书云：万夫之长可以观政矧据有土宇僭称名器宜欲有拳拳之善以服蚩蚩之心。  

前凉张重华自称凉州牧轻赋敛除关税省园囿以恤贫穷。  

张天锡数宴园池政事颇废荡难将军校书祭酒索商上疏极谏天锡答曰：吾非好行行有得也。观朝荣则敬才秀之士玩芝兰则爱德行之臣睹松竹则思贞操之贤临清流则贵洁之行览蔓草则贱贪秽之吏逢飚风则恶凶狡之徒。若引而伸之触类而长之庶无遗漏矣。  

西凉李字玄盛少而好学性沈敏宽和美器度既迁於酒泉沮渠蒙逊每年侵寇不止玄盛志在以德抚其境内但与通和立盟弗之较也。又与辛景辛恭靖同志友善景等归晋遇害江南玄盛闻而吊之前赵刘曜尝燕群臣於东堂语及平生泫然流涕遂下《书》曰：盖褒德惟旧圣后之所先念惠录孤明王之常典是以世祖草创河北而致封於严尤之孙魏武勒兵梁宋追恸於桥公之墓前所赠大司徒烈愍公崔岳中书令曹恂晋阳太守王忠太子洗马刘绥等或识朕於龆龀之中或济朕於艰窘之极言念君子实伤我心诗不云：乎！中心藏之何日忘之岳汉昌之初虽有褒赠属否运之际礼章莫备今可赠岳使持节侍中大司徒辽东公恂大司空南郡公绥左光禄大夫平昌公忠镇军将军安平侯并加散骑常侍但皆丘墓夷灭申哀莫繇有司其速班访岳等子孙授以茅土称朕意焉初曜弱冠游於雒阳坐事当诛与曹恂奔於刘绥绥匿之於书匮载送於王忠忠送之朝鲜岁馀饥窘变姓名客为县卒岳为朝鲜令见而异之推问所繇曜叩头自首流涕求哀岳曰：卿谓崔元嵩不如孙宾硕乎！何惧之甚也。今诏捕卿甚峻百姓间不可保也。此县幽僻势能相济纵有大急不过解印绶与卿俱去耳吾既门衰无兄弟之累身。又薄未有儿子卿犹吾子弟也。勿为过忧大丈夫处身立世鸟兽投人要欲济之而况君子乎！给以衣服资供书传曜遂从岳质通疑滞恩顾甚厚岳从容谓曜曰：刘生姿宇神调命世之才也。四海脱有微风摇之者英雄之魁卿其人矣。曹恂虽於屯厄之中事曜有君臣之礼故皆德之。  

後赵石勒大兴三年伪称赵王下令曰：武乡吾之丰沛万岁之後魂灵当归之其复之三世。又少时遇危难赖郭敬而济後勒攻乞活李恽於上白斩之将坑其降卒见郭敬而识之曰：汝郭季子乎！敬叩头曰：是也。勒下马执其手泣曰：今日相遇，岂非天耶赐衣服车马署敬上将军悉免降者以配之。又时大旱勒亲临廷尉录囚徒五岁刑以下皆轻决遣之重者赐酒食听沐浴一须秋论还未及宫氵豆雨大降。  

石季龙时冀州八郡大蝗司隶请坐守宰季龙曰：此政之失和朕之不德而欲委咎於守宰岂禹汤罪已之义耶司隶不进谠言佐朕不逮而归咎无辜所以重吾之责可白衣领司隶。  

前秦苻坚既平慕容自邺如枋头宴诸父老改枋头为永昌县复之终世。又遣骁骑吕光率兵七万讨定西域光发长安坚送於建章宫谓光曰：西戎荒俗非礼义之邦羁縻之道服而赦之示以中国之威导以王化之法勿极武穷兵过深残掠。又所司奏刘兰讨蝗幽州经秋冬不灭请徵下廷尉诏狱坚曰：灾降自天殆非人力所能除也。此自朕之政违所致兰何罪焉。  

後秦姚苌僭即伪位後大雪下书深自责罚散後宫文绮珍宝以供戎事身食一味妻不重采立太学礼先贤之後败符登於安定东置酒高会诸将咸曰：若值魏武王不令此贼至今陛下将牢太过耳苌笑曰：吾不如亡兄有四身长八尺五寸臂垂过膝人望而畏之一也。当十万之众与天下争衡望麾而进前无横阵二也。温古知今讲论道艺驾驭英雄收罗隽异三也。董率大众履险。若夷上下咸允人尽死力四也。所以得建功立业策任群贤者正望略中一片耳群臣咸称万岁姚兴时西秦乞伏乾归为其下人所杀子炽磐新立群下咸劝兴取之兴曰：乾归先已返善吾方当招怀因丧伐之非朕本志也。兴性俭约车马无金玉之饰臣下化之莫不敦尚清素。又客星入东井所在地震前後一百五十六公卿抗表请罪兴曰：灾谴之来咎在元首近代或归罪三公甚无谓也。公等其悉冠履复位後兴以日月薄蚀灾眚屡见降号称王下书令群公卿士将牧守宰各降一等，於是其太尉赵公等五十三人上疏谏曰：伏惟陛下勋格皇天功济四海威灵振於殊域声教暨於遐方虽成汤之隆殷基武王之崇周业未足比谕方当廓靖江吴告成中岳岂宜过垂冲损违皇天之眷命乎！兴曰：殷汤夏禹德冠百王然犹顺守谦冲未居崇极况朕寡昧安可以处之哉！乃遣告於社稷宗庙大赦改元玄始赐孤老鳏寡粟帛有差年七十已上加衣杖。  

姚泓字元子既僭即帝位将封宫臣十六人五等子男姚赞谏曰：东宫文武自当有守忠之诚未有赫然之效何受封之多乎！泓曰：悬爵於朝所以惩劝来效标明盛德元子遭家不造与功臣同此百忧独享其福得不愧於心乎！赞默然姚绍进曰：陛下不忘报德封之是也。古者敬其事命之以始须来春然後议之乃止时姚懿以叛被囚姚恢复叛姚绍率轻骑先赴难使姚洽司马国将步卒三万赴长安恢从曲牢进屯杜成绍与恢相持於灵台姚赞闻恢渐逼留宁朔尹雅为弘农太守守潼关率诸军还长安弘谢赞曰：元子不能崇明德义导率群下致祸起萧墙变生同气既上负祖宗亦无颜见诸父懿始构逆灭亡恢复拥众内叛将。若之何赞因攘袂大泣曰：臣不灭此贼终不持面复见陛下，於是班赐军士而遣之赞大破恢并其二弟杀之泓哭之悲恸葬以公礼。  

後蜀李雄僭即帝位巴都尝告急云：有东军雄曰：吾常虑石勒跋扈侵逼琅邪以为耿耿不图乃能举兵使人欣然雄之雅谭多如此类雄後遣安北李稚中领军李含讨杨难敌难敌遣兵断其归道四面攻之获含稚死者数千人含稚雄兄荡之子也。雄深悼之不食者数日则流涕深自咎责焉。  

西秦乞伏乾归遣其将乞伏益州讨姜乳於上わ边芮王松寿言於乾归曰：益州屡有战功尝有骄色未宜专任乾归卒遣之益州果败乾归曰：孤违蹇叔以至於此将士何为孤之罪也。皆赦之。  

北燕冯跋幼而懿重少言宽仁有大度饮酒一石不乱三弟皆任侠不修行业惟跋恭慎勤於家产父母器之。  

南凉秃亻辱擅僭号凉王姚兴凉州刺史王尚遣主簿宗敞来聘敞父燮吕光时自湟河太守入为尚书郎见亻辱擅於广武执其手曰：君神爽宏拔逸气凌云   命世之杰也。必当克清世难恨吾年老不及见耳以敞兄弟君至是亻辱擅谓敞曰：孤以常才谬为尊先君所见称每自恐有累大人冰镜之明及忝家业窃有怀君子诗云：中心藏匿之何日忘之不图今日得见卿也。敞曰：大王仁侔魏祖存念先人虽朱晖眄张堪之孤叔向抚女齐之子无以加也。酒酣语及生平亻辱擅曰：卿鲁子敬之俦恨不与卿共成大业耳。  

○僭伪部　才艺  

夫僭称名号据有山河长百万之氓跨数州之域生杀在手︹弱繇心或学通经史暗会孙吴或艺精骑射兼该象纬而。又饰之以词翰辅之以度量︹明政事固多才艺亦可谓人杰矣。不然曷以臣伏党类驾驭群豪者乎！。  

前凉张轨少明敏好学有器望。  

张祚博学雄武有政事之才。  

西凉李少而好学性沉敏宽和美器度通涉经史尤善文义及长颇习武艺诵孙吴兵法。  

前赵刘元海幼好学师事上党崔游习毛诗京氏易马氏尚书尤好春秋《左氏传》孙吴兵法略皆诵之史汉诸子无不综览猿臂善射膂力过人。  

刘和好学夙成习毛诗左氏春秋郑氏易。  

刘聪幼而聪悟好学博士朱纪大奇之年十四究通经史兼综百家之言孙吴兵法靡不诵之工草隶善属文著述怀诗百馀篇赋颂五十馀篇十五习击刺猿臂善射弯弓三百斤膂力骁捷冠绝一时。  

刘粲少而隽杰才兼文武。  

刘曜幼而聪慧有奇度性拓落高亮与众不群读书志於广览不精思章句善於属文工草隶雄武过人铁厚一寸射而洞之於时号为神射尤好兵书略皆ウ诵弱冠游於洛阳坐事当诛亡匿朝鲜遇赦而归隐迹管涔山以琴书为事。  

後赵石勒长而壮健有胆力雄武好骑射。  

石季龙尤善弹し捷便弓马勇冠当时。  

前燕慕容雄毅多权略尚经学善天文。  

慕容隽忄专观图书有文武略慕容恪幼而谨厚深沈有大度雄毅严重每所言及辄经纶世务。  

前秦符洪多权略骁武善骑射。  

符健勇果便弓马。  

符生力举千钧雄勇好杀手格猛兽走及奔马击刺骑射冠绝一时。  

符坚博学多才艺有经济大志。  

符丕少而聪慧好学博综经史父坚与言将略嘉之命邓羌教以兵法文武材亚於符融。  

符登少而雄勇有壮气不修细行长而折节谨厚颇览书傅。  

後秦姚襄雄武多才艺明察善抚纳士众爱敬之。  

姚泓博学善谈论尤好诗咏受经於博士淳于岐。  

後蜀李特雄武善骑射沉毅有大度。  

李流少好学便弓马东羌校尉何攀称流有贲育之勇举为东羌督。  

李期聪慧好学弱冠能属文。  

李寿敏而好学雅量豁然少尚礼容异於李氏诸子父雄奇其才以为足寄重任。  

後凉吕篡少便弓马好鹰犬。  

吕隆善骑射。  

後燕慕容宝自为太子砥砺自修敦崇儒学工谈论善属文。  

慕容盛骁勇刚毅有伯父全之风烈。  

慕容云   沈深有局量厚重希言慕容宝之为太子云   以武艺给事侍东宫。  

西秦乞伏国仁年十岁骁勇善骑射弯弓五百斤四部服其雄武。  

乞伏乾归雄武英杰沉雅有度量。  

乞伏炽磐性勇果英毅临机能断。  

北凉沮渠蒙逊博涉群史颇晓天文雄杰有英略滑稽善权变。  

南燕慕容德博观群书性清慎多才艺。  

吴杨行密少孤贫有膂力日行三百里唐末秦宗权扰淮右频寇庐寿郡将募能致战擒贼者计级赏之行密以胆勇应募往必有获。  

蜀王建机略拳勇出於流辈。  

後蜀孟知祥自幼温厚知书乐善。  

## ●卷二百二十一  

○僭伪部　勋伐  

非常之绩待豪俊而後成不世之才因艰虞而斯显莫不扶大义以立节上忠本朝扫群凶而戡难外勤远略，於是多士慕乡四远向风用能赫然奋庸光於当世使其念德不怠居安思危知乎！天不可逃盈难久恃收邪谋于改物顿祸心于问鼎考存亡之至数审邪正之大伦则康定之功参伊周而论德忠厚之节亘锺鼎以垂芳者矣。此之不为亡於何有观其通变之略制胜之谋宁前智而後愚固百虑而一致盖善恶诡趣安危异效其故何哉！逆顺之势殊而亿兆之心异也。  

前凉张轨初为晋散骑常侍欲求凉州公卿亦举轨才堪御远惠帝永宁初出为护校尉凉州刺史于时鲜卑反叛寇盗纵横轨到官即讨破之斩首万馀级遂威著西州化行河右以宋配阴充瑗阴澹为股肱谋主永兴中鲜卑。若罗拔能皆为寇轨遣司马宋配击之斩拔能俘十馀万口威名大震惠帝遣加安西将军封安乐乡侯邑千户，於是大城姑臧怀帝永嘉初会东校尉韩稚杀秦州刺史张辅轨少府司马杨裔言於轨曰：今日韩稚逆命擅杀张辅明公杖钺一方宜惩不恪此亦春秋之义诸侯相灭亡桓公不能救则桓公耻之轨从焉遣中督护瑗率众二万讨之先遗稚《书》曰：今王纲纷挠牧守宜戮力勤王得雍州檄云：卿称兵内侮吾董任一方义在伐叛武旅三万骆驿继发伐木之感心，岂可言古之行师全国为上卿。若单马军门者当与卿共平世难也。稚得书而降轨後患风口不能言使子茂摄州事酒泉太守张镇潜引秦州刺史贾龛以代轨密使诣京师请尚书侍郎曹为西平太守图为辅车之势轨别驾麴晁欲专威福。又遣使诣长安告南阳王模称轨废疾以请贾龛而龛将受之其兄让龛曰：张凉州一时名士威著西州汝何德以代之龛乃止更以侍中爰瑜为凉州刺史治中杨澹驰诣长安割耳盘上诉轨之被诬模乃表停之晋昌张越凉州大族谌言张氏霸凉自以才力应之从陇西内史迁凉州刺史越志在凉州遂病归河西阴图代轨乃遣兄镇及曹麴佩移檄废轨以军司杜耽摄州事使耽表越为刺史轨令曰：吾在州八年不能绥靖区域。又值中州兵乱秦陇倒悬加以寝患委笃实思敛迹避贤但负荷任重未便辄遂不图诸人横兴此变是不明吾心也。吾视去贵州如脱屣耳遣主簿尉髦奉表诣阙便速脂辖将归老宜阳长史王融参军孟畅蹋折镇檄排阁入谏曰：晋室多故人神涂炭实赖明公抚宁西夏张镇兄弟敢肆凶逆宜声其罪而戮之不可成其志也。轨默然融等出而戒严武威太守张典遣子坦驰诣京。表曰：魏尚安边而获戾充国尽忠而被谴皆前史之所讥今日之明鉴也。顺阳之思刘陶守阙者千人刺史之莅臣州。若慈母之於赤子百姓之爱臣轨。若旱苗之得膏雨伏闻信惑流言当有迁代民情嗷嗷如失父母今戎夷猾夏不宜骚动一方寻以子实为中督护率兵讨镇遣镇外甥太府主簿令狐亚前喻镇曰：舅何不审安危明成败主公西河著德兵马如云   此犹烈火已焚待江汉之水溺于洪流望越人之助其何及哉！今数万之军已临近境今唯全老亲存门户输诚归官必保万全之福镇涕流曰：人误我也。乃委罪功曹鲁连而斩之诣实归罪南讨曹走之张坦至京师帝优诏劳轨依模所表命诛曹轨大悦赦州内殊死已下命实率尹员宋配步骑三万讨别遣从事田迥王丰率骑八百自姑臧西南出石驴据长宁遣麴晁拒战于黄阪实诡道出浩战于破轨斩及牙门田嚣遣治中张阆送义兵五千及郡国秀孝贡计器甲方物归於京师张实初仕晋为议郎及还姑臧以讨曹功封建武亭侯进爵福禄县侯累除西中郎将领护羌校尉父轨卒州人推实摄位愍帝因下策书授持节都督凉州诸军事凉州刺史西平公实遣都护王该送诸郡贡计献名马方珍经史图籍于京师会刘曜逼长安实遣将军王该率众以援京城帝嘉之拜都督陕西诸军事实知刘曜逼迁天子大临三日遣太府司马韩璞灭寇将军田齐抚戎将军张阆前锋都护阴预步骑一万东赴国难命讨虏将军陈安故太守贾骞陇西太守吴绍各统郡兵为璞前驱戒璞曰：前遣诸将多违机信所执不同致有乖异内不和亲焉能服物今遣卿督五将兵事当如一体不得令乖异之问达孤耳也。璞次南安诸断军路璞与张阆夹击大败会愍帝讣问至南阳王保镇上わ自称晋王遣使拜征西大将军仪同三司增邑三千户俄而保为陈安所败氐皆应之保穷迫遂去上わ迁祁山遣将韩璞步骑五千赴难陈安退保绵诸保归上わ未几保复为安所败使诣实乞师实遣宋毅赴之而安退诸保为刘曜所逼迁于桑城将谋奔以宗室之望。若至河右必动物情遣其将阴监逆保声言翼卫御之也。会保薨其众散奔凉州者万馀人繇是恃险远颇自骄恣。  

张茂嗣其兄为凉州牧晋元帝永昌初使将军韩璞率众取陇西南安之地以置秦州张骏嗣其季父茂为凉州牧观兵新乡狩于北野因讨轲没虏破之。又使其将杨宣率众越流沙伐龟兹鄯善，於是西域并降初戊巳校尉赵贞不附于骏骏击擒之以其地为高昌郡及石勒杀刘曜骏因长安乱复收河南地至于狄道置武卫石门侯和氵强州甘松五屯护军与勒分境。  

前赵刘元海初仕晋为建威将军五部都督封汉光乡侯惠帝元康末坐部人叛出塞免官成都王[A13C]镇邺表元海行宁朔将军监五部军事惠帝失驭寇盗蜂起元海从祖故北部都尉左贤王刘宣等窃议曰：昔我先人与汉约为兄弟忧泰同之自汉亡以来魏晋代兴我单于虽有虚号无复尺土之业自诸侯王下同编户今司马氏骨肉相残四海鼎沸兴邦复业此其时矣。左贤王元海姿器绝人宇超世天。若不恢崇单于终不虚生此人也。于是密共推元海为大单于乃使其党呼延攸诣邺以谋告之元海请归会葬[A13C]弗许乃令攸先归告宣等招集五部引会宜阳请胡声言应[A13C]实背之也。[A13C]为皇太子以元海为太弟屯校尉惠帝伐[A13C]次於荡阴[A13C]假元海辅国将军督北城守事及六军败绩[A13C]以元海为冠军将军封卢奴伯并州刺史东瀛公腾安北将军王俊起兵伐[A13C]元海说[A13C]曰：今二镇跋扈众馀十万恐非宿卫及近都士庶所能御之请为殿下还说五部以赴国难[A13C]曰：五部之众可以保发不纵能发之鲜卑乌丸劲速如风云   何易当耶吾欲奉乘舆还雒阳避其锋锐徐传檄天下以逆顺制之君意何如元海曰：殿下武皇帝之子有殊勋於王室威恩光洽四海钦风孰不思为殿下没命投躯者哉！何难发之有乎！王浚竖子东瀛疏属，岂能与殿下争衡耶殿下一发邺宫示弱於人雒阳可复至乎！纵达雒阳威权不复在殿下也。纸檄尺书谁为人奉之。且东胡之悍不逾五部愿殿下勉抚士众靖以镇之当为殿下以二部摧东瀛三部枭王浚二竖之首可指日而悬矣。[A13C]悦拜元海为北单于参丞相军事元海至左国城刘宣等上大单于之号二旬之间众已五万都于离石王浚使将军祈弘率鲜卑攻邺[A13C]败挟天子南奔雒阳元海曰：[A13C]不用吾言军自奔溃真奴才也。然吾与之有言矣。不可不救，於是命右於陆王刘晏左独鹿王刘延年率步骑二万将讨鲜卑刘宣等固谏曰：晋为无道奴隶御我是以右贤王猛不胜其忿属晋纲未弛大事不遂右贤涂地单于之耻也。今司马氏父子兄弟自相鱼肉此天厌晋德授之於我单于积德在躬为晋人所服方当兴我邦族复呼韩邪之业鲜卑乌丸可以为援柰何拒之而拯仇敌今天假手於我不可违也。违天不祥逆众不济天与不取反受其咎愿单于勿疑元海曰：善当为崇冈阜何能为培娄乎！夫帝王，岂有常哉！大禹出於西戎文王生於东夷顾惟德所授耳今见众十馀万皆一当晋十鼓行而摧乱晋犹拉枯耳上可成汉高之业下不失为魏氏。虽然晋人未必同我汉有天下世长恩德结於人心是以昭烈崎岖於一州之地而能抗衡於天下吴。又汉氏之甥约为兄弟兄亡弟绍不亦可乎！。且可称汉追尊後主以怀人望乃迁於左国城远人归附者数万永兴元年元海乃为坛於南郊僭即汉王位立汉高以下三祖五宗神主以祭之东瀛公腾使将军聂玄讨之战于大陵玄师败绩腾惧率并州二万馀户下山东所在为寇元海遣其建武将军刘曜寇太原汪氏屯留长子中都皆舀之二年腾。又遣司马瑜周良石鲜等讨之次於离石汾城元海遣其武牙将军刘钦等六军拒瑜等四战瑜皆败钦振旅而归遂进据河东攻寇蒲阪平阳皆舀之元海入都蒲阪怀帝永嘉二年元海僭即皇帝位迁都平阳。  

後赵石勒晋末以胡奴招集王阳安支雄冀保吴豫刘膺桃豹逯明等八骑为群盗後郭敖刘徵刘宝张а仆呼延莫郭黑略张越孔豚赵鹿支屈六等。又赴之号为十八骑复东如赤龙骥诸苑中乘苑马远掠缯宝以赂汲桑及成都王[A13C]败乘舆于荡阴逼惠帝如邺宫王浚以[A13C]凌辱天子使鲜卑击之[A13C]惧挟帝南奔雒阳帝复为张方所逼迁于长安关东所在兵起皆以诛[A13C]为名河间王惧东师之盛欲辑怀东忧乃奏议废[A13C]是岁刘元海称汉王于黎亭[A13C]故将阳平人公师藩等自称将军起兵赵魏众至数万勒与汲桑帅牧人乘苑马数百骑以赴之桑始命勒以石为姓勒为名焉藩拜为前队督从攻平昌公模於邺模使将军冯嵩逆战败之藩济自白马而南濮阳太守苟讨藩斩之勒与桑亡潜苑中桑以勒为伏夜牙门帅牧人劫掠郡县系囚。又招山泽亡命多附勒勒率以应之桑乃自号大将军称为成都王[A13C]诛东海王越东瀛公腾为名桑以勒为前驱屡有战功署为扫虏将军忠明亭侯桑进军攻邺以勒为前锋都督大败腾将冯嵩因长驱入邺遂害腾杀万馀人掠妇女珍宝而去济自延津南击兖州越大惧使苟王瓒等讨之桑勒攻幽州刺史石於乐陵死之乞活田帅众五万救勒逆战败与等相持於平原阳平间数月大小三十馀战战互有胜负越惧次于官渡为声援桑勒为所败死者万馀人乃收馀众将奔刘元海冀州刺史丁绍要之于赤桥。又大败之桑奔马牧勒奔乐平王师斩桑于平原时胡部大张旬督冯突莫等拥众数千壁于上党勒往从之深为所昵因说旬督曰：刘单于举兵诛晋部大拒而不从，岂能独立乎！曰：不能勒曰：如其不能者兵马皆有所属今部落皆已被单于赏募往往聚议欲叛部大而归单于矣。宜早为之计旬督等素无智略惧部众之贰已也。乃潜随勒单骑归元海元海署旬督为亲汉王莫突为都督部大以勒为辅汉将军平晋王以统之勒，於是命荀督为兄赐姓石氏名之曰：会言其遇巳也。乌丸张伏利度亦有众三千壁于乐平刘元海屡招而不能致勒伪获罪於元海因奔伏利度利度大悦度结为兄弟使勒率诸胡寇掠所向无前诸胡畏服勒知众心之服已也。乃因会执伏利度告诸胡曰：今起大事我与伏利度孰堪为主诸胡咸以推勒勒，於是释伏利度率其部众归元海加勒督山东征讨诸军事以伏利度之众配之元海使刘聪攻壶关命勒率所统七千为前锋都督刘琨遣护军黄秀等救壶关勒败秀於白田秀死之勒遂舀壶关元海命勒与刘零阎罴等七将率众三万寇魏郡顿丘诸垒壁多舀之及元海僭号授勒平东大将军，於是勒并军寇邺邺溃执魏郡太守王粹于三台进攻赵郡中立进军攻钜鹿常山舀冀州郡县堡壁百馀众至十馀万使其将张斯率骑诣并州山北诸郡县说诸胡羯晓以安危诸胡惧勒威名多有附者进军常山分遣诸将攻中山忄专陵高阳诸县降之者数万人分命诸将攻诸未下及叛者降三十馀壁置守宰以抚之进寇信都害冀州刺史王斌，於是车骑将军王堪北中郎将裴宪自雒阳率众讨勒勒烧营并粮回军拒之次于黄牛垒魏郡太守刘矩以郡附于勒勒使矩统其垒众为中军左翼勒至黎阳裴宪弃其军奔于淮南王堪退堡仓垣勒与阎罴攻潴圈苑市二垒舀之并统其众潜自石桥济河攻舀白马东袭鄄城因攻仓垣遂渡河攻广宗清河平原阳平诸县降勒者九万馀口复南济河时刘聪攻河内勒率骑会之攻武德及元海死刘聪授勒并州刺史汲郡公刘粲率众四万寇雒阳勒率骑二万会之遂至雒川粲出に辕勒出成皋关围陈留太守王瓒於仓垣为瓒所败退屯文石津将北攻王浚会浚将王甲始率辽西鲜卑万馀骑败赵固于津北勒乃烧船弃营济河攻襄城先是雍州流人王如侯脱严嶷等起兵江淮间闻勒之来也。惧遣众一万屯襄城以拒勒勒击败之尽俘其众勒至南阳屯于宛北山如惧勒之攻襄也。使送珍宝车马犒师结为兄弟勒纳之如与侯脱不平说勒攻脱勒夜令三军鸡鸣而驾晨压宛门攻之旬有三日而克严嶷率众救脱至则无及遂降于勒勒斩脱囚嶷送于平阳尽并其众军势弥盛勒南寇襄阳舀江西垒壁三十馀所留刁膺守襄阳躬率精骑三万攻王如惮如之盛遂趣襄城如知之遣弟璃率骑二万五千诈言犒军实欲袭勒勒迎击灭之北寇新蔡进舀许昌初东海王越率雒阳之众二十万讨勒越薨于军众推太尉王衍为主率众东下勒轻骑追及之衍军大溃勒分骑围而射之相登如山无一免者因率精骑三万入自成皋关会刘曜王弥寇雒阳舀之勒出に辕屯于许昌刘聪授勒征东大将军幽州牧固辞将军不受先是弥纳刘之说将先诛勒东王青州使暾徵其将曹嶷於齐勒游骑获得弥所与嶷书勒杀之密有图弥之计矣。会弥将徐邈辄引部兵去弥弥渐削弱及勒之获苟也。弥恶之为卑辞使谓勒曰：公获苟而赦之何其神也。使为公左弥为公右天下不足定勒谓张宾曰：王弥位重言卑恐其遂成前狗意也。宾曰：观王公有青州之心桑梓本邦固人情之所乐明公独无并州之思乎！王公迟回未发者惧明公踵其後已有窥明公之志但未获便耳今不图之恐曹嶷复至共为羽翼後虽欲悔何所及邪徐邈既去军势稍弱观其控御之怀犹盛可诱而灭之勒以为然勒时与陈午相攻於蓬关王弥亦与刘瑞相持甚急弥请救於勒勒未之许张宾进曰：明公尝恐不得王公之便今天以其便授我矣。陈午小竖何能为寇王弥人杰将为我害勒因回军击瑞斩之弥大悦谓勒深心推奉无复疑也。勒引师攻陈午于肥泽司马上党李显说勒曰：公天生神武当平定四海士庶皆仰属明公望济于涂炭有与公争天下者公不早图之而返攻我曹流人我曹乡党终当奉戴何遽见逼乎！勒心然之诘朝引退诡请王弥宴于巳吾弥长史张嵩谏弥勿就恐有专诛孙峻之祸弥不从既入酒酣勒手斩弥而并其众启聪称弥叛逆之状聪署勒镇东大将军督并幽二州诸军事领并州刺史持节征讨都督校尉开府幽州牧公如故苟王瓒谋叛勒勒害之以将军左伏肃为前锋都尉攻掠豫州诸郡临江而还屯于葛陵降诸夷楚署将军二千石以下税其义以供军士勒侵寿春无功而还行达东燕闻汲郡向冰有众数千壁于枋头勒将於棘津北潜渡惧冰邀之会诸将问计张宾进曰：如闻冰船尽在渎中未上枋内可简壮勇者千人诡道潜渡袭取其船以济大军大军既济冰必可擒也。勒从之使支雄孔苌等从文石津纟专筏潜渡勒引其众自酸枣向棘津冰闻勒军至始欲内其船会雄等已渡屯其垒门下船三十馀艘以济其军令主簿鲜于丰挑战设三伏以待之冰怒乃出军将战而三伏齐发夹击攻之。又因其资军遂振丰长驱寇邺攻北中郎将刘演于三台演部将临深牟穆等率众数万降於勒刘聪署勒为冀州牧进封上党郡公邑五万户时广平游纶张豺拥众数万受王浚假署保据苑乡勒使夔安支雄等七将攻之破其外垒浚遣督护王昌及鲜卑就六眷末丕匹等部众五万馀以讨勒时城隍未乃于襄国筑隔城重栅设障以待之就六眷屯于渚阳勒分遣诸将连出挑战频为就六眷所败。又闻其大造攻具勒顾谓其将佐曰：今寇来转逼彼众我寡恐围不解外救不至内粮罄绝纵孙吴重生亦不能固也。吾将简练将士大阵於野以决之何如诸将皆曰：宜固守以疲寇彼师老自退追而击之蔑不克矣。勒顾谓张宾孔苌曰：君以为何如宾苌俱曰：闻就六眷克来月上旬送死北城其大众远来战守连日以我军势寡弱谓不敢出战意必懈怠今段氏种众之悍末丕尤最其卒之精勇悉在末丕所可勿复出战示之以弱速凿北垒为突门二十馀道候贼列守未定出其不意直冲末丕帐敌必震惶计不及设所谓迅雷不及掩耳末丕之众既奔馀自摧散擒末丕之後彭祖可指辰而定勒笑而纳之即以苌为攻战都督造突门于北城鲜卑入屯北垒勒候其阵未定躬率将士鼓讠于城上会孔苌督诸突门伏兵俱出击之生擒末丕就六眷等众遂奔散苌乘胜追击枕尸三十馀里获铠马五千匹就六眷收其遗众屯于渚阳遣使求和送铠马金银并以末丕三弟为质而请末丕诸将并劝勒杀末丕以挫之勒曰：辽东鲜卑健国也。与我素无怨雠为王浚所使耳今杀一人结怨一国非计也。放之必悦不复为浚用矣，於是纳其质遣。  

石季龙盟就六眷于渚阳纳为兄弟就六眷等引还使参军阎综献捷于刘聪建兴元年石季龙攻邺三台邺溃刘演奔于廪丘将军谢胥田青郎牧等率三台流人降于勒勒以桃豹为魏郡太守以抚之时王浚署置百官奢纵氵虐勒有吞并之意遣其舍人王子春董肇等多赍珍宝奉表推崇浚为天子浚大悦勒，於是轻骑袭幽州晨至蓟叱门者开门升其事命甲士执浚送襄国市斩之以晋尚书刘翰行幽州刺史刘聪以平幽州之勋署勒大都督陕东诸军事骠骑大将军勒之在襄国刘聪疾甚驿召勒为大将军录尚书事受遗诏辅政勒固辞乃止聪。又遣其使人持节署勒大将军持节钺都督侍中校尉二州牧公如故增封十郡不受聪死其子粲袭伪位其大将军靳准杀粲於平阳勒命张敬率骑五千为前锋以讨准勒统精锐五万继之据襄陵北原羌羯降者四万馀落准数挑战勒坚壁以挫之刘曜自长安屯于蒲阪曜复僭号署勒大司马大将军加九锡增封十郡并前十三郡进爵赵公勒攻准于平阳小城平阳大尹周置等率杂户六千降于勒巴帅及诸羌羯降者十馀万落徙之司州诸县准使卜泰送乘舆服御请和勒与刘曜竞有招怀之计乃送泰于曜使知城内无归曜之意以挫其军势曜潜与泰结盟使还平阳宣慰诸部落勒疑泰与曜有谋欲斩泰以速降之诸将皆曰：今斩卜泰准必不复降就令泰宣汉要盟於城中使相率诛斩准必惧而速降矣。勒久乃从诸将议遣卜泰入平阳与准将乔春马忠等起兵攻准杀之推靳明为盟主遣泰及卜玄奉传国六玺送于刘曜勒大怒遣令史羊升使平阳责明杀准之状明怒斩升勒怒甚进军攻明明出战勒击败之枕尸二里明筑城门坚守不复出战勒遣其左长史王修献捷于刘曜晋彭城内史周坚害沛内史周默以彭沛降于勒石季龙率幽冀州兵会勒攻平阳刘曜遣军征东刘畅救明勒令舍师於蒲上靳明率平阳之众奔于刘曜曜西奔粟邑勒焚平阳宫室使裴宪石会修复元海聪二墓收刘粲以下百馀尸葬之徙军仪乐器于襄国刘曜。又遣其使人郭等持节署勒太宰领大将军进爵赵王增封七郡并前二十郡出入警跸冕有十二旒乘金根车驾六马如曹公辅汉故事勒舍人曹平乐因使留仕於曜曰：大司马遣王修等来外表至处内觇大驾︹弱谋待修之返将轻袭乘舆时曜势实残弊惧修宣之曜大怒追汜等还斩修于粟邑停太宰之授勒怒甚下令曰：孤兄弟之奉刘家人臣之道过矣。若微孤兄弟，岂能南面称朕哉！根基既立便欲相图天不助恶使假手靳准孤惟事君之体当资舜奉瞽叟之义故复推崇令主齐好如初何图长恶不悛杀奉诚之使帝王之起复何常哉！赵王赵帝孤自取之名号大小岂其所节耶，於是置大医尚方御府诸令及挈壶署石季龙与张敬张宾及诸将佐百馀人劝勒称尊号勒五让而後许之。  

石季龙初以勒从子拜征虏将军御众严而不烦莫敢犯者指授攻讨所向无前故勒宠之信任弥隆仗以专征之任勒之居襄国署季龙为魏郡太守镇邺三台攻刘演于廪丘支雄逯明击宁黑于东武阳陷之黑赴河而死徙其众万馀于襄国郡续使文鸯救演季龙退止卢关津避之文鸯弗能进屯于景亭兖豫豪右张平等起兵救演季龙夜弃营设伏於外扬声将归河北平等以为信然入于空营季龙回击败之遂舀廪丘演奔文鸯军获演弟启送于襄国累封中山公攻匹于厌次降之。又统中外精卒四万讨徐龛攻陷之。又统中外步骑四万讨曹嶷于广固降之及刘曜子熙等去长安奔于上わ勒遣季龙讨之季龙克上わ进攻集木。且羌于河西克之俘获数万秦陇悉平勒僭号天王以季龙为太尉守尚书令进封中山王。  

## ●卷二百二十二  

○僭伪部　勋伐第二  

前燕慕容晋武帝时为鲜卑都督太康十年迁于徒河之青山以大棘城即帝颛顼之墟也。惠帝元康四年乃移居之太安初宇文莫圭遣弟屈云   寇边城云   别帅大素延攻掠诸部亲击败之素延怒率众围棘城乃躬贯甲胄驰出击之素延大败追奔百里俘斩万馀人怀帝永嘉初自称鲜卑大单于时辽东太守庞本以私憾杀东夷校尉李臻附塞鲜卑素连木津等为臻报雠实欲因而为乱遂攻陷诸县杀掠士庶太守袁谦频战失利校尉封释惧而请和连岁寇掠百姓失业流亡争归附者日月相继子翰言曰：求诸侯莫如勤王自古有为之君靡不仗此以成事业者也。今连津跋扈王师覆败苍生屠脍岂甚此乎！竖子外以庞本为繇内实幸而为寇封使君以诛本请和而毒害滋甚辽东倾没已二周中原兵乱州师屡败勤王仗义今其时也。单于宜明九伐之威救倒悬之命数连津之罪合义兵以诛之上则兴复辽邦下则并吞二部忠义彰於本朝私利归於我国此则吾鸿渐之始也。终可以得志于诸侯从之是日率骑讨连津大败斩之二部悉降徙之棘城立辽东郡而归其後平州刺史东夷校尉崔毖阴结高句丽及宇文国等谋灭以分其地元帝大兴初三国伐以计间之二国引兵而归唯宇文悉独官攻之尽众逼城连营三十里简锐士配世子推锋於前庶长子翰领精骑为奇兵从旁出直冲其营方阵而进悉独官乃自恃其众不设备见军之至方率兵拒之前锋始交翰已入其营纵火焚之其众皆震扰不知所为遂大败悉独官仅以身免尽俘其众元帝遣使者拜平州牧辽东郡公末波初统其国而不修备遣袭之入令支收其名马宝物而还石勒遣使通和拒之送其使於建业勒怒遣宇文乞得龟击遣拒之以裴嶷为右部都率索头为右翼命其少子仁自平郭趣伯林为左翼攻乞得龟克之悉虏其众乘胜其国城收其资用亿计徙其人数万户以归慕容初为平北将军封朝鲜公嗣父行平州刺史督摄部内寻而宇文乞得龟为别部逸豆归所逐奔死於外率骑讨之逸豆归惧而请和遂筑榆阴安晋二城而还其後。又自征辽东克襄平徙辽东大姓於棘城置和阳武次西乐三县而归辽弟兰拥众数万屯于曲水亭将攻柳城宇文归寇安晋为兰声援以步骑五万击之师次柳城兰归皆Т遣封奕率轻骑追击败之收其军实馆二旬而还谓诸将曰：二虏耻无功而归必复重至宜於柳城左右设伏以待之遣封奕率骑潜于马兜山诸道俄而辽骑果至奕夹击大败之斩其将荣保遣兼长史刘斌郎中令阳景送徐孟归于京师以辽屡为边患遣将军宋回称藩于石季龙请师讨辽季龙，於是扌众而至率诸军攻辽令支以北诸城辽遣其将段兰来拒大战败之斩级数千掠五千馀户而归季龙至徐无辽奔密云   山季龙进入令支怒之不会师也。进军击之至于棘城戎卒数十万四面进攻郡县诸部叛应季龙者二十六城相持旬馀左右劝降龙曰：孤方取天下何乃降人乎！遣其子恪等率骑三千晨出击之季龙诸军惊扰弃甲而遁恪乘胜追之斩获二万馀级筑戍凡城而还成帝拜大将军封燕王成帝咸康七年迁都龙城率劲卒四万入自南陕以伐宇文高句丽。又使庶兄翰及子垂为前锋遣长史王勒众万五千从北置而进高句丽王钊谓军之从北路也。乃遣其弟武统精锐五万拒北置躬率弱卒以防南陕翰与钊战于木底大败之乘胜遂入丸都钊单马而遁掘钊父利墓载其尸并其母妻珍宝掠男女五万馀口焚其宫室毁丸都而归明年钊遣使臣称於贡其方物乃归其父尸宇文归遣其国相莫浅浑伐遣翰击之浑大败仅以身免尽俘其众寻率骑一万亲伐宇文归以翰及子垂为前锋归使其骁将涉奕于尽众拒翰翰斩奕于尽俘其众归远遁漠北。又遣慕容恪攻高句丽南苏克之置戍而还三年遣其世子俊与恪率骑万七千东袭夫馀克之虏其王及部众五万馀口以还。  

慕容俊嗣其父为大将军大单于燕王明年俊率三军南伐出自卢龙次于无终石季龙幽州刺史王午弃城走留其将王他守蓟俊攻陷其城斩他因而都之徙广宁上谷人于徐无代郡人于丸城而还及冉闵杀石衤氐僭称大号俊遣慕容恪略地中山慕容评攻王午于鲁口降之遂进攻邺克其城送冉闵妻子僚属及其文物于中山晋穆帝永和八年遂僭即帝位。  

前秦苻洪本姓蒲父怀归为部落小帅永嘉之乱洪乃散千金召英杰之士访安危变通之术宗人蒲光蒲突遂推洪为盟主刘曜僭号长安光等逼洪归曜拜率义侯曜败洪西保陇山石季龙将攻上わ洪。又请降季龙大悦拜冠军将军委以西方之事季龙灭石生洪说季龙宜徙关中豪杰及羌戎内实京师季龙从之以洪为龙骧将军流人都督处于枋头累有战功封西平郡公其部下赐爵关内侯者二千馀人以洪为关内领侯季龙死石遵即位洪遣使降晋後石鉴杀遵所在兵起洪有众十万馀永和六年穆帝以洪为征北大将军都督河北诸军事冀州刺史封广川郡公时有说洪称尊号者洪亦以谶文有草付应王。又其孙坚背有草付字遂改姓苻氏自称大将军大单于三秦王苻彳建嗣父洪位去秦王称晋爵时京兆杜洪窃据长安自称晋征北将军雍州刺史戎夏多归之彳建密图关中惧洪知之乃伪受石祗官缮宫室於枋头课所部种麦示无西意有知而不种者彳建杀之以徇既而自称晋征西大将军都督关中诸军事雍州刺史尽众西行起浮桥于盟津以济遣其弟雄率步骑五千入潼关兄子菁自尺关入河东彳建执菁手曰：事。若不捷汝死河北我死河南不及黄泉无相见也。既济焚桥自统大众继雄而进杜洪遣其将张先要彳建於潼关彳建逆击破之彳建虽战胜犹修笺於洪并送名马珍宝请至长安上尊号洪曰：币重言甘诱我也。乃尽召关中之众来拒彳建筮之遇泰之临彳建曰：小往大来吉亨昔往东而小今还西而大吉孰大焉是时众星夹河西流占者以为百姓还西之象彳建遂进军次赤水遣雄略地渭北。又败张先於阴擒之诸城尽陷菁所至无不降者三辅略定彳建引兵至长安洪奔司竹彳建入而都之遣使献捷京师并修好於桓温穆帝永和七年僭称天王大单于八年僭即帝位後秦姚弋仲父回为魏镇西将军绥戎校尉西羌都督永嘉之乱弋仲东徙榆眉戎夏襁负随之者数万自称西羌校尉雍州刺史扶风公刘曜之平陈安也。以弋仲为平西将军封平襄公邑之於陇上及石季龙克上わ启石勒以弋仲行安西将军六夷左都督季龙执权弋仲率部众数万迁于清河拜奋武将军西羌大都督封襄平县公迁持节十郡六夷大都督冠军大将军季龙末梁犊败李农於荥阳季龙大惧驰召弋仲弋仲率其部众八千馀人屯于南郊轻骑至邺谓季龙曰：犊等因思归之心共为奸盗所行残贼此成擒耳老羌请效死前锋使一举而了乃授使持节侍中征西大将军赐以铠马弋仲曰：汝看老羌堪破贼不（弋仲性狷直俗无尊卑皆汝之季龙恕而不责），於是贯甲跨马于庭中策马南驰不辞而出遂灭梁犊以功加剑履上殿入朝不趋进封西平郡公。  

姚苌初为苻坚扬武将军累迁步兵校尉封益都侯为坚将累有大功及坚寇晋以苌为龙骧将军督益梁州诸军事坚既败于淮南归长安慕容泓起兵叛坚，坚遣子讨之以苌为司马为泓所败死之苌遣龙骧长史赵郡诣坚谢罪坚杀之苌惧奔于渭北遂如马牧西州豪族尹详赵曜王钦卢牛双狄广张乾等率五万馀家咸推苌为盟主晋孝武太元九年自称大将军大单于万年秦王坚宁朔将军宋方率骑三千从云   中将赴长安苌自贰县要败之方单马奔免其司马田晃率众降苌苌遣诸将攻新平克之因略地至安定镇北诸城尽降之时苻坚为慕容冲所逼走入五将山冲入长安坚司隶校尉权翼等文武数百人奔于苌苌遣骁骑将军吴忠率骑围坚苌如新平俄而忠执坚送之慕容冲遣其车骑大将军高盖率众五万来伐战于新平南大破之盖率麾下数千人来降遂僭即帝位。  

姚兴嗣父苌伪位使征西姚硕德率陇右诸军伐乞伏乾归兴潜军赴之乾归败走降其部众三万六千收铠马六万匹军无私掠百姓怀之兴进如χ罕乾归以穷蹙来降拜镇远将军河州刺史归义侯复以其部众配之兴如贰城将讨赫连勃勃遣姚详等分督租运诸军事未集而勃勃骑大至兴乃遣左将军姚文宗率禁兵拒战中垒齐莫统氐兵以继之文宗与莫皆果敢兼人以死力战勃勃乃退留禁兵五千配姚详守贰城兴还长安。  

後蜀李特初居略阳晋惠帝元康中随流人入蜀永康元年诏徵益州刺史赵为大长秋以成都内史耿滕代遂谋叛自称大都督大将军益州牧特弟庠与兄弟及妹夫李含任回上官扶风李攀始平费它氐符成隗伯等以四千骑降以庠为威寇将军使断北道其後恶庠齐整以事诛之并杀子侄宗族三十馀人虑特等为难遣人喻之曰：庠非所宜言罪应至死不及兄弟以庠尸还特复以特兄弟为督将以安其众牙门将许求为巴东监军杜淑张粲固执不许怒于ト下手杀淑粲淑粲左右。又杀皆心腹也。特兄弟既以怨引兵归绵竹恐朝廷讨已遣长史费远犍为太守李督护常俊督万馀人断北道次绵竹之石亭特密收合得七千馀人夜袭远军远大溃因放火烧之死者十八九进攻成都闻兵至惊恐不知所为李张徵等夜斩关走出文武尽散独与妻子乘船走至庆都为下人朱竺所杀特至成都纵兵大掠害西夷护军姜发杀长史袁合及所置守长遣其牙门王角李基诣雒阳陈之罪状先是惠帝以凉州刺史罗尚为平西将军领护西夷校尉益州刺史督牙门将王敦上庸都尉义歆蜀郡太守徐俭广汉太守辛冉等凡七十馀人入蜀特等闻尚来甚惧使其弟骧於道奉迎并贡宝物尚甚悦以骧为骑督特及弟流复以牛酒劳尚於绵竹王敦辛冉并说尚曰：特等流人专为盗贼急宜枭除可因会斩之尚不纳冉先与特有旧因谓特曰：故人相逢不吉当凶矣。特深自猜惧寻有符下秦雍州凡流人入汉川者皆下所在召还特兄辅素留乡里言迎家既至蜀谓特曰：中国方乱不足复还特以为然乃有雄据巴蜀之意朝廷以讨赵功拜特宣威将军封长乐乡侯流为宣威将军武阳侯玺书下益州条例六郡流人与特协同讨者将加封赏辛冉以非次见徵不愿应召。又欲以灭为己功乃寝朝命不以实上众咸怨之罗尚遣从事催遣流人限七月上道辛冉性贪暴欲杀流人首领取其资货乃移檄发遣。又令梓潼太守张演于诸要施关搜索宝货特等固请求至秋收流人布在梁益为人佣力及闻郡逼遣人人愁怨不知所为。又知特兄弟频请求停皆感而恃之。且水雨将降年未登流人无以为行资遂相与诣特特乃结大营於绵竹以处流人移冉求自宽冉大怒遣人分榜通逵购募特兄弟许以重赏特见大惧悉取以归与骧改其购云：能送六部之豪李任阎赵杨上官及氐叟侯王一首赏百匹流人既不乐移咸往归特骋马属鞭同声云   集旬月间众过二万流亦聚众数千特乃分为二营特居北营流居东营特遣阎式诣罗尚求申期式既至见冉营栅冲要谋掩流人叹曰：无寇而城雠必保焉今而速之乱将作矣。又知冉及李意不可回乃辞尚还绵竹尚谓式曰：子。且以吾意告诸流人今听宽矣。式曰：明公惑於奸说恐无宽理弱而不可轻者百姓也。今促之不以理众怒难犯恐为祸不浅尚曰：然吾不欺子子其行矣。式至绵竹言於特曰：尚虽云：尔然未必可信也。何者尚威刑不立冉等各拥︹兵一旦为变亦非尚所能制深宜为备特纳之冉相与谋曰：罗侯贪而无断日复一日流人得展奸计李特兄弟并有雄才吾属将为竖子虏矣。宜为决计不应复纵之乃遣广汉都尉曾元牙门张显刘并等潜率步骑三万袭特营罗尚闻之亦遣都护田佐助元特素知之乃缮甲厉兵戒严以待之元等至特安卧不动待其众半入发兵击之杀伤者甚众害田佐曾元张显传首以示尚冉尚谓将佐曰：此虏诚去矣。昔广汉不用吾言以张贼势今将。若之何，於是六郡流人推特为主特命六郡大部曲督李含上わ令任臧始昌令阎式谏议大夫李攀陈仓令李武阴平令李远将兵都尉杨褒等上书请依梁统奉窦融故事推特行镇东将军以相镇统，於是进兵攻冉於广汉冉众出战特每破之尚遣李及费远率众救冉惮特不敢进冉智力既穷出奔江阳特入据广汉以李超为太守进兵攻尚于成都阎式遗书与尚责其信用搀构欲讨流人。又陈特兄弟立功王室以宁益土尚览书知特等将有大志婴城固守求救于梁宁二州，於是特自称使持节大都督镇北大将军承制封拜一依窦融在河西故事兄辅为骠骑将军弟骧为骁骑将军长子始为威武将军次子荡为镇军将军少子雄为前将军李含为西夷校尉含子国离任回李恭上官晶李攀费佗等为将帅任臧上官杨褒杨王达麴歆等为爪牙李远李博夕斌严之上官琦李涛王怀等为僚属阎式为谋主何巨赵肃为腹心时罗尚贪残为百姓患而特与蜀人约法三章施舍赈贷礼贤拔滞军政肃然百姓为之谣曰：李特尚可罗尚杀我尚频为特所败乃阻长围缘水作营自都安至犍为七百里与特相拒河间王遣都护衙博广汉大守张徵讨特南夷校尉李毅。又遣兵五千助尚尚遣都护张龟军繁城三道攻特特命荡雄袭博特射击张龟龟败绩死者大半荡。又与博接战连日博亦败绩死者大半荡追博至汉德博走葭萌进寇巴西巴西郡丞毛植五官襄珍以郡降荡抚恤初附百姓安之荡进攻葭萌博。又远遁其众尽降于荡晋孝武大安元年特自称益州牧都督梁益二州诸军事大将军大都督改年建初大赦其境内。  

李流兄特承制以流为镇东将军特既死蜀人多叛流人大惧流与兄子荡雄收遗众还赤祖流保东营荡雄保北营流自称大将军大都督益州牧时宋岱水军三万次於垫江前锋孙阜破德阳获特所置守将蹇硕太守任臧等退屯涪陵县罗尚遣督获常深军毗桥牙门左汜黄訇何冲二道攻北营流身率荡雄攻深栅克之深士众星散追至成郡尚闭门自守荡驰马追击触倚矛被伤死流以特荡并死而岱阜。又至甚惧太守李含。又劝流降流将从之雄与李骧迭谏不纳流遣子世及含子胡质於阜军胡兄含子离闻父欲降自梓潼驰还欲谏不及退与雄谋袭阜军曰：若功成事济约与君三年迭为主雄曰：今计可定二翁不从将。若之何离曰：今当制之。若不可制便行大事翁虽是君叔势不得已老父在君夫复何言雄大喜乃攻尚军尚保大城雄渡江害汶山太守陈图遂入郫城流移营据之三蜀百姓并保险结坞城邑皆空流野无所略士众饥困涪陵人范长生率众千馀家依青城山尚参军涪陵徐求为汶山欲要结长生等与尚犄角讨流尚不许怨之求使江西遂降于流说长生等使资给流军粮长生从之故流军复振流素重雄有长者之德每云：兴吾家者必此人也。敕诸子尊奉之流疾笃谓诸将曰：骁骑高明仁爱识断多奇固足以济大事然前军英武殆天所相可共受事於前军以为成都王。  

李雄父特承制以雄为前将军特弟流死雄自称大都督大将军益州牧都於郫城罗尚遣将攻雄雄击走之李骧攻犍为断尚运道尚军大馁攻之。又急遂留牙门罗特固守尚委城夜遁特开门内雄遂克成都于时雄军饥甚乃率众就於妻阝掘野芋而食之蜀人流散东下江阳南入七郡僭称成都王。又僭即帝位遣李国李云   等率众二万寇汉中梁州刺史张殷奔于长安国等陷南郑尽徙汉中人於蜀先是南土频岁饥疫死者十万讨南夷校尉李毅等固守不降雄诱建宁夷使讨之毅病卒城陷杀壮士三千馀人送妇女千口於成都时李离据梓潼其部将罗义张金苟等杀离及阎式以梓潼归于尚尚遣其将向奋屯安汉之宜福以逼雄雄率众攻奋不克时李国镇巴西其帐下文硕。又杀国以巴西降尚雄乃引归遣其将张宝袭梓潼陷之会罗尚卒巴郡乱李骧攻涪。又陷之执梓潼太守谯登遂乘胜进军讨文硕害之大赦改元。  

後凉吕光略阳氐人初仕苻坚举贤良除美阳令夷夏爱服迁鹰扬将军从坚征张平战于铜壁刺平养子蚝中之自是威名大著。又从王猛灭慕容封都亭侯苻重之镇雒阳以光为长入为太子右率蜀人李焉聚众二万攻逼益州坚乃以光为破虏将军率兵讨灭之迁步兵校尉符洛反光。又击平之拜骁骑将军坚既平山东士马︹盛遂有图西域之志乃授光使持节都督西讨诸军事率将军姜飞彭晃杜进康盛等扌兵七万铁骑五千以讨西域以陇西董方冯翊郭抱武威贾虔弘农杨[A13C]为西府佐将行坚太子宏执光手曰：君器相非常必有大福宜深保爱光行至高昌闻坚寇晋光欲更须後命部将杜进曰：节下受任金方赴机宜速有何不了而更留乎！光乃进及流沙三百馀里无水将士失色光曰：吾闻李广利精诚玄感飞泉涌出吾等岂独无感致乎！皇天必将有济诸军不足忧也。俄而大雨平地三尺进兵至焉耆其王泥流率其旁国请降龟兹王帛纯拒光光军其城南五里为一营深沟高垒广设疑兵以木为人被之以甲罗之垒上帛纯驰徙城外人入于城中附庸侯王各婴城自守光攻城既急帛纯乃倾国财宝请救犭会胡犭会胡弟呐龙侯将馗率骑二十万并引温宿尉须等国王合七十馀万以救之胡便弓马善矛槊铠如连锁射不可入以革索为╆策马掷人多有中者众甚惮之诸将咸欲每营结阵案兵以拒之光曰：彼众我寡营。又相远势分力散非良策也，於是迁营相接阵为勾锁之法精骑为游军弥缝其阙战于城西大败之斩万馀级帛纯收其珍宝而走王侯降者三十馀国光入其城诸国惮光威名贡款属路乃立帛纯弟震为王以安之光抚宁西域威恩甚著杰黠胡王昔所未宾者不远万里皆来归附上汉所赐节传光皆表而易之坚闻光平西域以为使持节散骑常侍都督玉门已西诸军事安西将军西域校尉道绝不通光既平龟兹有驼二万馀头致外国珍宝及奇伎异戏殊禽怪兽千馀品骏马万馀匹而苻坚高昌太守杨翰说其凉州刺史梁熙拒守高桐伊吾二关熙不从光至高昌翰以郡迎降及玉门梁熙传檄责光擅命还使遣子裔与振威姚皓别驾卫翰率众五万拒光于酒泉光报檄凉州责熙无赴难之诚数其遏归师之罪遣彭晃杜进姜飞等为前锋击裔大败裔轻将麾下数百骑东奔杜进追擒之，於是四山胡夷皆来款附武威太守彭济执熙请降光入姑臧自领凉州刺史护羌校尉表杜进为辅国将军武威太守封武始侯其馀封拜各有差以主簿尉为宁远将军金城太守自允吾袭据外城以叛从弟随据阴以应之光遣其将魏真讨之随败奔光将姜飞。又击败众奔据兴城扇动百姓夷夏多从之飞司马张象参军郭雅谋杀飞应发觉逃奔初苻坚之败张天锡南奔其世子大豫为长水校尉王穆所匿及坚还长安穆将大豫奔秃思复思复送之魏安是月魏安人焦松齐肃张济等起兵数千迎大豫於揖次陷昌松郡光遣其将杜进讨之为大豫所败大豫遂进逼姑臧求决胜负王穆谏曰：吕光粮丰城固甲兵精锐逼之非利不如席卷岭西厉兵积粟东向而争不及期年可以平也。大豫不从乃遣穆求救於岭西诸郡建康太守李隰祁连都尉严纯及阎袭起兵应之大豫进屯城西王穆率众三万及思复子奚于等阵于城南光出击破之斩奚于等二万馀级光谓诸将曰：大豫。若用王穆之言恐未可平也。诸将曰：大豫，岂不及此耶皇天欲赞成明公八百之业故令大豫迷于良{美}尔光大悦赐金帛有差大豫自西郡诣临洮驱略百姓五千馀户保据俱城光将彭晃徐裔攻破之大豫奔广武穆奔建康广武人执大豫送之斩于姑臧市光至是始闻苻坚为姚苌所害乃建元曰：太安自称使持节侍中中外大都督督陇右河西诸军事大将军领护匈奴中郎将凉州牧酒泉公。  

## ●卷二百二十三  

○僭伪部　勋伐第三  

後燕慕容垂慕容子也。以灭宇文之功封都乡侯石季龙来伐既还犹有兼并之志遣将邓恒率众数万屯于乐安营攻取之备垂戍徒河与恒相持恒惮而不敢侵石季龙之死也。赵魏乱垂说慕容隽伐之隽以垂为前锋都督隽僭称尊号封垂吴王徙镇信都以侍中右禁将军录留台事大收东北之利为征南将军荆兖二州牧有声于梁楚之南再为司隶伪王公已下莫不累迹及慕容嗣位垂败晋将桓温于枋头威名大振慕容评深忌恶之乃谋诛垂垂惧祸及己与世子金奔于苻坚，坚以垂为冠军将军封宾都侯食华阴之五百户垂在坚朝历京兆尹进封泉州侯所在征伐皆有大功坚之败於淮南也。垂军独全坚以万馀骑奔垂垂以兵属坚至渑池垂请至邺展拜陵墓因张国威刑以安戎狄坚许之遣其将李蛮闵亮尹国率众三千送垂。又遣石越戍邺张蚝戍并州时坚子丕先在邺及垂至丕馆之於邺西垂具说淮南败状会坚将符挥告丁零翟斌聚众谋逼雒阳丕配垂兵二千遣其将符飞龙率氐骑一千为垂之副以讨之垂请入邺城拜庙丕不许乃潜服而入亭吏禁之垂怒斩吏烧亭而去至河内杀飞龙悉诛氐兵召募远近众至三万济河焚桥令曰：吾本外假秦声内规兴复乱法者军有常刑奉命者赏不逾日天下既定封爵有差不相负也。翟斌闻垂之将济河也。遣使推垂为盟主及至雒阳率众会垂劝称尊号垂谋于众曰：雒阳四面受敌北阻大河至於控驭燕赵非形胜之便不如北取邺都据之而制天下众咸以为然乃引师而东至荥阳以晋孝武太元八年自称大将军都督燕王承制行事攻拔邺郛丕固守中城垂堑而围之拥漳水以灌之翟斌密应符丕决防溃水事泄垂诛之，於是引师去邺北屯新城开其西奔之路垂将有北都中山之意慕容农率众数万迎之群僚闻慕容为苻坚所杀劝垂僭位垂以慕容冲称号关中不许其後苻丕弃邺城奔于并州垂定都中山以太元十一年僭即位遣其征西慕容楷卫军慕容麟镇南慕容绍征虏慕容宙等攻苻坚冀州牧苻定镇东苻绍幽州牧苻谟镇北苻亮等悉降慕容盛初以慕容宝庶长子封长乐王宝如龙城盛留在後宝为兰汗所杀盛驰进赴京因斩兰汗以长乐王称制先是慕容奇聚众于建安亦将讨汗百姓翕然从之汗遣兄子金讨奇奇击灭之进屯乙连盛既斩汗命奇罢兵奇遂与丁零严生乌丸王龙之阻兵叛盛引军至横沟去龙城十里盛出兵击败之执奇而还斩龙生等百馀人盛于是僭即尊位西秦乞伏国仁代其父司繁为苻坚镇西将军镇勇士川及坚兴寿春之役徵为将军领先锋骑会国仁叔父步颓叛於陇西坚遣国仁还讨之步颓闻而大悦迎国仁於路国仁置酒高会攘袂大言曰：苻氏往因赵石之乱遂妄窃名号穷兵极武跨僭八州疆宇既宁宜绥以德方虚广威声勤心远略骚动苍生疲弊中国违天怒人将何以济。且物极则亏祸盈而覆者天之道也。以吾量之是役也。难以免矣。当与诸君成一方之业及坚败归国仁乃招集诸部有不附者讨而并之众至十馀万及坚为姚苌所杀国仁谓其豪帅曰：苻氏以高世之姿而困於乌合之众可谓天也。夫守常迷运先达耻之见机而作英豪之举吾虽簿德藉累世之资，岂可睹时来之运而不作乎！以太元十年自称大都督大将军大单于领秦河二州牧置武城武阳安固武始汉阳天水略阳氵强川甘松匡朋白马菀川十二郡筑勇士城以居之。  

南燕慕容德初以慕容隽之弟封范阳王後从慕容垂如邺及垂称王以德为车骑大将军迁司徒垂临终敕其子宝以邺城委德宝既嗣位以德为冀州牧领南蛮校尉镇邺魏将拓拔章攻邺德遣南安王慕容青等夜击败之魏师退次新城。又遣辽西公贺赖卢率骑与章围邺德遣将追破章军时魏师入中山慕容宝出奔於蓟慕容详。又僭号中山宝以德为丞相领冀州牧承制南夏隆安二年乃率户四万车二万七千乘自邺徙于滑台依燕元故事称元年。  

北凉沮渠蒙逊雄杰有英略会伯叔罗仇麴粥从吕光征河西光前军大败麴粥言於兄罗仇曰：主上荒耄骄纵诸子朋党相倾谗人侧目今军败将死正是智勇见猜之日可不惧乎！吾兄弟素为所惮与其轻死沟渎岂。若勒众向西平出苕ワ奋臂大呼凉州不足定也。罗仇曰：理如汝言但吾家累世忠孝为一方所归宁人负我无我负人俄而皆为光所杀宗姻诸部会葬者万馀人蒙逊哭谓众曰：昔汉祚中微吾之乃祖翼奖窦融保宁河右吕王耄荒虐无道，岂可不上继先祖安世之志使二父有恨黄泉众咸称万岁遂斩光中田护军马邃临松令井祥以盟一旬之间众至万馀屯据金山与从兄男成推光建康太守业为使持节大都督龙骧大将军凉州牧建康公改吕光龙飞二年为神玺元年业以蒙逊为张掖太守男成为辅国将军委以军国之任业僭称凉王以蒙逊为尚书左承业惮蒙逊雄武微欲远之乃以蒙逊从叔益生为酒泉太守蒙逊为临池太守业既杀门下侍郎马权蒙逊不自安请为西安太守业亦以蒙逊有大志惧为朝夕之变乃许焉蒙逊期与男成同祭兰门山密遣司马许成告业曰：男成欲谋叛许以取假日作逆。若求祭兰门山神言验矣。至期果然业收男成令自杀蒙逊闻男成死泣告众曰：男成忠於公枉见屠害诸君能为报仇乎！。且州土兵乱似非业所能济吾所以初奉之者以之为陈吴耳而信谗多忌枉害忠良，岂可安枕卧观使百姓罹於涂炭男成素有恩信众皆愤泣而从之北至氐池众逾一万镇军臧莫孩率部众附之羌胡多起兵响应蒙逊壁于侯坞业先疑其右将军田昂幽之於内至是谢而赦之使与武卫梁中庸等攻蒙逊昂至侯坞率骑五百归于蒙逊蒙逊至张掖昂元子承爰斩关内之业左右皆散蒙逊大呼曰：镇西何在军人曰：在此蒙逊斩之晋安帝隆安五年梁中庸田昂等推蒙逊为大都督大将军凉州牧张掖公义义八年僭即西河王位夏赫连勃勃初以西单于子为後魏所败奔於叱干部叱干他斗伏送勃勃於姚兴高平公没奕于奕于以女妻之姚兴以为安远将军封阳川侯迁持节安北将军五原公配以三交五部鲜卑及杂虏二万馀落镇朔方时河西鲜卑杜仑献马八千匹于姚兴济河至大城勃勃留之召其众三万馀人伪猎高平川袭杀没奕于而并其众众至数万义熙二年僭称天王大单于自以匈奴夏后氏苗裔也。国称大夏其年讨鲜卑薛于等三部破之降众数万进讨姚兴三城已北诸戍斩其将杨丕姚石生等勃勃初僭号求婚于秃扌辱擅扌辱擅弗许勃勃怒率骑二万馀众伐之杀伤万馀人掠二万七千口牛马羊数十万而还扌辱擅追之勃勃逆击大败之追奔八千里杀伤万计斩其大将十馀人。又与姚兴将张佛生战于青石原。又败之俘斩五千七百人兴遣将齐难率众二万来伐勃勃退如河曲难以去勃勃既远纵兵掠野勃勃潜军覆之俘获七千馀人收其戎马兵杖难引军而退勃勃复追击于木城拔之擒难俘其将士万有三千戎马万匹岭北夷夏降附者数万计，於是拜置守宰以抚之勃勃。又率骑二万入高岗及于五井掠平凉杂胡七千馀户以配後军进屯依力川姚兴来伐至三城勃勃候兴诸军未集率骑击之兴大惧遣其将姚文宗距战勃勃设伏擒之兴将王奚聚羌胡三千馀户于敕奇堡勃勃进攻之堡人穷迫执奚出降勃勃。又攻兴将金雒生于黄石固弥姐豪地于我罗城悉皆拔之徙七千馀家於大城以其丞相石地代领幽州牧以镇之勃勃兄子左将军罗提率步骑一万攻兴将姚广都于定阳克之勃勃。又攻兴将姚寿都于清水城寿都奔上わ徙其人万六千家於大城勃勃率骑三万攻安定与姚兴将杨佛嵩战于青石北原降其众四万五千戎马二万匹进攻兴将党知隆于东乡降之徙其三千馀户于二城姚兴镇北参军王买德来奔勃勃以为军师中郎将。又攻兴将姚逵于杏城二旬克之执逵及其将姚大用姚安和姚利仆尹敌等姚兴死子泓立泓将姚嵩与氐王杨盛相持率骑四万袭上わ未至而嵩为盛所杀勃勃攻上わ二旬克之杀泓秦州刺史姚平都及将士五千人毁城而去进攻阴密。又杀其将姚良子及将士万馀人泓将姚恢弃安定奔于长安安定胡俨华韬率户五万据安定降于勃勃其後姚泓为宋高祖所灭高祖留子义贞镇长安勃勃以子贵都督前锋诸军事领抚军大将军率骑二万南伐关中郡县悉降宋高祖召义真东镇雒阳以朱龄石守长安百姓遂逐龄石而迎勃勃入于长安为坛于灞上僭即皇帝位。  

吴杨行密卢州人唐僖宗广明之乱天子幸蜀郡将遣行密徒步奏事如期而复光启初秦宗权扰淮右频寇庐寿郡将募能致战擒贼者计级赏之行密以胆力应募往必有获得补为队长行密乃自募百馀人皆勇无行者杀都将自权州兵郡将即以符印付之而去朝廷因正授行密庐州刺史光启三年扬州节度使高骈失政委任ビ人吕用之之辈牙将毕师铎惧为用之所谮自高邮起兵袭广陵为用之所却乃乞师於宣州秦彦。且言事克之日愿以扬州帅之彦先遣将秦稠以兵三千助师铎攻陷广陵高骈遂署师铎为行军司马未几秦彦率大众并家属渡江入据扬州自称节度使初扬州未陷吕用之诈为高骈檄徵兵於庐州及城陷行密以军万人奄至毕师铎之入广陵也。吕用之出於外至是委质於行密行密攻广陵营於大明寺秦毕出兵以攻行密之营短兵才接行密伪遁秦毕之兵争入其栅以取金帛行密发伏兵以击之秦毕大败退走其壁自是不复出战其年九月秦毕害高骈於幽州少长皆死同坎瘗於道院北垣下行密攻围弥急城中食尽米斗四十千居人相略尽十月城陷秦毕走东塘行密入广陵辇外寨之粟以食饥民即日米价减至三千十一月蔡贼孙儒以众万人自淮西奄至还据外寨行密辎重牛羊军食未入城者皆为儒所有时秦毕来自东塘与儒军合自是西门之外复为敌境矣。初吕用之遇行密於长给行密曰：用之有白金五千挺瘗於所居之庑下寇平日愿备将士倡楼一醉之资至是行密阅兵用之在侧谓用之曰：仆射许此辈银何负心也。据命斩於三桥之下夷其族行密既有广陵遣使至太梁陈归附之意是自梁太祖兼领淮南乃遣牙将张廷范使于淮南与行密结盟寻遣行军司马李权知淮南留後令都将郭信以兵援送行密初则厚礼廷范及闻李之来氵孛然有拒命之意梁祖乃追李等还即表行密为淮南留後文德元年正月孙儒杀秦彦毕师铎於高邮引军袭广陵下之儒自称节度使行密收其众归於庐江龙纪元年孙儒出攻宣州行密乘虚袭据扬州孙儒引军复攻行密大顺元年行密危蹙率众夜遁出据宣州儒复入扬州一年乃练兵甲以攻行密属江淮疾疫师人多死儒亦卧病为部下所执送於行密杀之行密自宣城长驱入于广陵尽得孙儒之众乾宁二年行密尽有淮南之地昭宗乃降制授淮南节度副大使知节度事管内营田观察处置等使同中书门下平章事封会农郡王至子渭乃僭号汉刘隐唐末为广州右都押衙领贺水镇将兼封州刺史用法清肃威望颇振昭宗以嗣薛王知柔石门扈跸功授清海军节度使诏下广州牙将卢琚谭谋不禀朝命隐举部兵诛琚以闻知柔至深德之辟为行军司马委以兵赋昭宗命宰相徐彦。若代知柔复署前职彦。若在镇二年临薨手表奏隐为两使留後昭宗未之许命宰相崔远为节度使远行及江陵闻岭表多盗惧隐违诏迟留不进会远复入相乃诏以隐为留後然久未即真及梁祖为元帅隐遣使持重赂以求保荐梁祖即表其事遂降旄节梁开平初恩宠殊厚迁检校太尉兼侍中封大彭郡王梁祖郊礼毕加检校太师兼中书令。又命兼领安南郡护充清海静海两军节度使进封南海王。  

蜀王建陈州项城人唐末隶名於忠武军秦宗权据蔡州悬重赏以募之建始自行间得补军侯广明中黄巢陷长安僖宗幸蜀时梁祖为巢将领众攻襄邓宗权遣小校鹿晏弘从监军杨复光率师攻之建亦预行是岁复光入援京师明年破贼收京城初复光以忠武军八千人立为八都晏弘与建各一都头也。复光死晏弘率八都迎扈行在至山南乃攻剽金商诸郡县得兵数万进逼兴元节度使牛丛弃城而去晏弘因自为留後以建等领属部刺史不令之任俄而晏弘正授节旄恐部下谋已多行忍虐繇是部众离心建与别将韩建友善晏弘益猜二建伪待之厚引入卧内二建惧夜登城慰守陴者因月下共谋所向谓韩建曰：仆射甘言厚德意疑我也。祸难无日矣。早宜择利而行韩曰：善因率三千人趋行在僖宗嘉之赐与巨万分其兵为五都仍以旧校主之即晋晖李师泰张造与二建也。因号曰：随驾五都田令孜皆录为假子及僖宗还宫建等分典神策军皆遥领刺史光启初从僖宗再幸兴元令孜惧逼求为西川监军杨复恭代为观军容使建等素为令孜所厚复恭恐惧不附已乃出五将为郡守以建为璧州刺史天子还京复恐以杨守亮镇兴元尤畏建侵已屡召之建不安其郡因招合洞豪猾有众八千寇阆州陷之复攻利州刺史王珙弃城而去建攻剽二郡所至杀掠守亮不能制东川节度使顾彦朗初於关辅破贼时与建相闻每遣人劳问分货币军食以给之故建不侵梓遂西川节度使陈敬忧其胶固谋於监军田令孜曰：王八吾子也。彼无他肠作贼山南实进退无归故也。吾驰咫尺之书可以坐置麾下即飞书招建建大喜遣使谓彦朗曰：十军阿父遣信见招仆欲诣成都省阿父因依陈太师求一大郡是所愿也。即之梓州见彦朗留家寄东川选精甲三千之成都行次鹿头，或谓敬曰：建今之剧贼鸱视狼顾专谋人国邑傥其即至公以何等处之彼建雄心终不居人之下公如以将校遇之是养虎自贻其患也。敬惧乃遣人止建遽城守建怒遂据汉川领轻兵至成都敬让之曰：彼何为者而犯吾疆理建军吏报曰：阆州司徒北寄东川而军容太师使者继召今复拒绝何也。司徒不惜改辕而东但不省太师反为拒绝虑顾梓州复相嫌间谓我何心故也。使我来报。且欲寄食汉川公勿复疑时光启三年居浃旬建尽取东川之众设梯冲攻成都三日不克而退复保汉川月馀大剽蜀士进逼彭州百道攻之敬宣出兵来援建解围纵兵大掠十一州皆罹其毒民不聊生建军势日盛复攻成都敬宣患之顾彦郎亦惧侵已昭宗即位彦郎表请雪建择大臣为蜀帅移敬他镇乃绍宰臣韦昭度镇蜀以代敬敬不受代天子怒命顾彦郎杨守亮讨之时昭度以建为牙内都校董其部兵及王师无功建谓昭度曰：相公兴数万之众讨贼未效饷运久不相属近闻雒阳以来藩镇相噬朝廷姑息不暇与其劳师以事蛮方不如从而赦之。且以兵威靖中原是国之本也。相公盍归朝觐面与主上画之昭度持疑未决一日建阴令军士於行府门外擒昭度亲吏脔而食之建徐启昭度曰：盖军士乏食以至，於是耶昭度大惧遂留符节与建即日东还才出剑门建即严兵守门不纳东师月馀建攻西川管内八州所至响应遂急攻成都田令孜登城谓建曰：老夫与八哥相厚太师会已知闻有何嫌恨如是困我之甚耶建曰：军容父子之恩心何敢忘但天子付以兵柄太师孤绝朝廷故也。苟太师悉心改图何福如之。又曰：吾欲与八哥军中相款如何曰：父子之义何嫌也。是夜令孜携蜀帅符印入建军授建建泣谢曰：太师初心太过致有今日相戾既此推心一切如旧翌日敬启关迎建以蜀帅让之建乃自称留後表陈其事明年春制授检校太傅成都尹西川节度副大使知节度事管内观察处置云   南八国招抚等使时龙纪元年也。移敬於雅州安置仍以其子为刺史既行建令人杀之於路令孜仍旧监军事数月或告令孜通凤翔书问下狱饿死建雄猜多机略意尝难测既有蜀土复欲窥伺东川。又以彦朗婚姻之旧未果行会彦朗卒弟彦晖代为梓帅交情稍怠李茂贞乘其有间密构彦晖因与茂贞连盟关征疆吏之间与蜀人得失大顺末建出师攻梓州彦晖求援於凤翔李茂贞出师援之建即围解自是两川交恶者累年後建大起蜀军败岐梓之兵於利州彦晖惧乞和请与岐人绝许之景福中山南之师寇东川彦晖求援於建建出兵赴之大败兴元之众泊军旋建乘虚掩袭梓州虏彦晖置於成都遂兼有两川自此军锋益炽天福初李茂贞韩全诲劫迁车驾在凤翔梁祖攻围历年建外好於汴指茂贞罪状。又阴与茂贞间使往来。且言坚壁勿和许以出师赴援因分命诸军攻取兴元比及梁祖解围茂贞山南诸州皆为建所有因自置守将及茂贞垂翅天子迁雒阳建复攻茂贞之秦陇等州茂贞削弱不能守或劝建因取凤翔建曰：此言失策吾所得已多不俟复增岐下茂贞虽常才然名望宿素与朱公力争不足仅守有馀韩生所谓入为蔽出为席藉是也。宜援而固之为吾盾卤耳及梁祖将谋强禅建与诸藩同谋兴复乃令其将康晏率兵三万会於凤翔数与汴将王重师战不利而还赵凝之失荆襄也。弟明以其奴奔蜀建因得夔峡忠万等州及梁祖开国蜀人请建行刘备故事建自帝於成都。  

闽王审知光州固始人唐广明中黄巢犯阙江淮盗贼蜂起有贼率王绪者自称将军陷固始县审知兄潮时为县佐绪署为军正蔡贼秦宗权以绪为光州刺史寻遣兵攻绪率众渡江所在剽掠自南康转至闽中入临汀自称刺史绪多疑忌部将有出己之右者皆诛之潮与豪首数辈共杀绪其众求帅乃刑牲歃血为盟植剑於前祝曰：拜此剑动者为将军至潮拜剑跃於地众以为神异即奉潮为帅时泉州刺史廖彦。若为政贪暴军民苦之闻潮军行整肃耆老乃奉牛酒遮道请留潮因引兵围彦。若岁馀克之。又平狼山贼帅薛蕴兵锋日盛唐光启二年福建观察使陈岩表潮为泉州刺史大顺中岩卒子婿范晖自称留後潮遣审知将兵攻之逾年城中食尽乃斩晖而降繇是尽有闽岭五州之地潮即表其事昭宗因建威武军於福州以潮为节度福建管内观察使审知为副乾宁中潮卒审知遂继兄位梁祖开国累加中书令封闽王审知卒子延钧乃僭即帝位。  

唐李海州人伪吴大丞相徐温之养子本名知诰唐天初杨行密卒其子渥嗣会佐卫都指挥使张颢杀渥立其弟渭为帅温寻杀颢渭伪授温常州刺史温留广陵遣知州事其後温出镇润州以其子知训知政事时为温属郡州刺史乃大理郡廨温表移其治於金陵伪授温大都督府长史充镇海军节度副大使知节度事以为镇海军节度副使行润州刺史充本州团练使内外马步军都指挥使通判军府事居无何知训为大将朱瑾所杀温以代知政事明年温册杨渭为天子僭称大吴渭死。又迎丹阳王溥於润州即伪位自是温父子愈盛中外共专其国杨氏主祭而已温累官至守太师中书令封东海王後唐天成二年卒乃知内外左右军至守太尉中书令寻封东海王晋天福二年杨溥逊位于因还姓李氏始改名国号大唐尊徐温为义祖。  

## ●卷二百二十四  

○僭伪部　奉先孝友宗族奉先  

夫有国家者必尊尊亲亲以敦厚风教虽盗有皇器窃据神乡亦考寻古昔稽合礼文以为崇荐之事不可忘归尊之义不可废所以表孝飨而慰神灵也。乃至追宗庙之号上园寝之名升阳位以配皇天居明堂以侑上帝陈其乐舞丰其粢盛奉显相之容竭祗肃之意诚追远而斯在顾假名而焉如。  

前凉张茂嗣兄实为凉州牧私谥实曰：昭公。  

张骏嗣季父茂为凉州牧私谥茂曰：成公。  

张重华嗣父骏为凉州牧私谥骏曰：文公。  

张耀灵嗣父重华为西平公私谥重华曰：昭公後改桓公。  

张祚僭称帝追崇曾祖轨为武王祖实为昭王从祖茂为成王父骏为文王弟重华为明王。  

前赵刘元海初僭汉王位追尊蜀後主为孝德皇帝立汉高祖以下三祖五宗神主而祭之。  

刘和嗣父元海僭帝位伪谥元海为光文皇帝庙号高祖墓号永光陵。  

刘聪僭即帝位新作太庙。  

刘粲嗣父聪即伪位谥聪曰：昭武皇帝庙号烈宗。  

刘曜既即伪位使刘雅迎母胡氏丧于平阳还葬粟邑墓号阳陵伪谥宣明皇太后僭尊高祖父亮为景皇帝曾祖父广为献皇帝祖防为懿皇帝考曰：宣成皇帝都长安缮宗庙以冒顿配天元海配上帝。  

後赵石勒初为侍中征东大将军母王氏死潜窆山谷莫详其所既而备九命之礼虚葬于襄国城南後僭称赵王始立宗庙及僭号赵天王行皇帝事尊其祖邪曰：宣王父周曰：元王勒僭即皇帝位追尊其高祖曰：顺皇曾祖曰：威皇祖曰：宣皇父曰：世宗元皇帝妣曰：元昭皇太后。  

石弘嗣父勒伪位号勒墓为高平陵伪谥明皇帝庙号高祖。  

石季龙僭称大赵天王追尊祖<勹昔>邪武皇帝父寇觅太宗孝皇帝其後籍田毕遂如襄国谒勒墓。  

石遵即伪位号季龙墓为显原陵伪谥武帝庙号太祖。  

石闵僭即伪位国号大魏复姓冉氏追尊其祖隆元皇帝考赡烈祖高皇帝。  

前燕慕容隽既即伪位追尊祖为高祖武宣皇帝父为太祖文明皇帝使昌黎辽东二郡营起庙范阳燕郡构庙以其护军平熙领将作大匠监造二庙焉。  

慕容嗣父隽伪位谥隽为景昭皇帝庙号烈祖墓号龙陵。  

前秦苻彳建僭帝伪位谥父洪为惠武帝。  

苻生嗣父彳建伪位谥彳建明皇帝庙号世宗後改曰：高祖。  

苻坚僭称大秦天王追谥父雄为文桓皇帝起明堂缮南北郊郊祀其祖洪以配天宗祀其伯彳建於明堂以配上帝。  

苻丕僭即帝位追谥父坚曰：世祖宣昭皇帝。  

苻登僭即帝位伪谥族父丕为哀平皇帝。  

苻崇僭称尊号伪谥父登曰：高皇帝庙号太宗。  

後秦姚苌僭即帝位追谥父弋仲曰：景元皇帝庙号始祖墓曰：高陵置园邑五百家。又谥兄襄魏武王。  

姚兴嗣父苌伪位谥苌为武昭皇帝庙号太祖墓称原陵。  

姚泓嗣父兴伪位谥兴为文桓皇帝庙号高祖墓曰：偶陵。  

後蜀李雄僭称成都王追尊其曾祖武曰：巴郡桓公祖慕陇西襄王父特成都景王及僭号追尊特曰：景皇帝庙号始祖。又追谥弟流秦文王。  

李班嗣叔父雄伪位谥雄武帝庙曰：太宗墓号安都陵。  

李寿僭即帝位追尊父骧为献帝後改立宗庙以骧为汉始祖庙特雄为大成庙。  

李势嗣父寿位伪谥寿为昭文皇帝庙曰：中宗墓曰：安昌陵。  

後凉吕光既僭即三河王位以太庙新成追尊其高祖为敬公曾祖为恭公祖为桓公父婆楼为景昭王母曰：昭烈妃其中书侍郎杨[A13C]上会请依三代故事追尊吕望为始祖永为不迁之庙从之。  

吕绍嗣父光位伪谥光为懿武皇帝庙号太祖墓曰：高陵。  

吕隆嗣兄纂僭即天王位伪谥纂灵皇帝墓曰：石陵後燕慕容垂僭即皇帝位缮宗庙追尊母兰氏为文昭皇后。  

慕容宝嗣父垂位伪谥垂武成皇帝庙号世祖墓曰：宣平陵。  

慕容盛嗣父宝位伪谥宝惠愍皇帝庙号烈宗追尊伯以初封汉王欲改国号考献庄太子全为献庄皇帝。  

慕容熙僭即帝位伪谥慕容盛昭武皇帝墓号兴平陵庙号中宗。  

西秦乞伏乾归嗣兄国仁位自称河南王伪谥国仁宣烈王庙号烈祖。  

乞伏炽盘嗣父乾归位伪谥乾归武元王。  

北燕冯跋僭称天王追尊祖和为元皇帝父安为宣皇帝遣其太常丞刘轩徙北部人五百户于长谷为祖父园邑。  

南凉秃利鹿孤嗣兄乌孤位伪谥乌孤曰：武王庙号烈祖。  

秃亻辱檀嗣兄利鹿孤位伪谥利鹿孤曰：康王。  

南燕慕容德僭即帝位于广固设行庙於宫南遣使奉策告成。  

慕容超嗣叔父德位伪谥德献武皇帝。  

夏赫连勃勃僭即帝位追尊其高祖训儿曰：元皇帝曾祖武曰：景皇帝祖豹子曰：宣皇帝父卫辰曰：桓皇帝庙号太祖母苻氏曰：桓文皇后。  

吴杨渭僭即帝位追尊父行密为太祖武皇帝兄渥为景帝。  

杨浦嗣兄渭位伪谥渭宣帝。  

闽王延钧僭即帝位追尊父审知为武皇帝。  

王昶嗣父延钧位伪谥延钧为惠帝。  

前蜀王衍嗣父建位伪谥建为神武圣文孝德明惠皇帝庙号高祖墓曰：永陵。  

後蜀孟昶嗣父知祥位伪谥知祥为文武圣德英烈明孝皇帝庙号高祖陵曰：和陵。  

前汉刘玢袭父陟位伪谥陟为太皇大帝庙号高祖陵曰：康陵。  

刘钅长嗣父晟位伪谥晟文武光圣明孝皇帝庙号中宗陵曰：昭陵。  

○僭伪部　孝友  

四星东聚五马南浮獯鬼阻兵奸渠盗土迷自恣忿骜尝生亦有怀孝爱之情知友于之分居丧过礼临难相先虽非仁义之所成固亦染习而斯至。  

前赵刘元海龆龀英惠七岁遭母忧擗踊号叫哀感旁邻宗族部落咸共叹赏司空大原王昶等闻而嘉之并遣吊赙。  

前秦苻坚率众向邺至安阳过旧闾引诸耆老语及祖父之事泫然流涕乃停信宿。  

後秦姚苌襄之弟也。尝从襄征伐襄之败于麻田也。马中流矢死苌下马以授襄襄曰：汝何以自免苌曰：但令兄济竖子安敢害苌会救至俱免。  

姚兴母也。氏死兴哀毁过礼不亲庶政群臣议请依汉魏故事既葬即吉尚书郎李嵩上疏曰：三王异制五帝殊礼孝治天下先王之高事也。宜遵圣性以光遗训既葬之後应素服临朝率先天下仁孝之举也。尹纬曰：帝王丧制汉魏为准嵩矫常越礼愆于轨度请付有司以专擅论既葬即吉乞依前议兴曰：嵩忠臣孝子有何咎乎！尹仆射弃先王之典而欲尊汉魏之权制岂所望於朝贤哉！其一依嵩议兴班告境内及在朝文武立名不得犯叔父绪及硕德之名以彰殊礼兴谦恭孝友每见绪及硕德如家人之礼（德皆兴之叔父也。）。  

後蜀李雄母罗氏死雄欲申三年之礼群臣固谏雄弗许李骧谓司空上官曰：今方难未弭吾欲固请不听主上终谅ウ君以为何如曰：三年之丧自天子达故孔子曰：何必高宗古之人皆然但汉魏以来天下多难宗庙至重不可久旷故释至哀而已骧曰：任回方至（任回为至南也。）此人决於行事。且上尝难违其言待其至当与俱请及回至骧与回俱见雄骧免冠流涕固请公除雄号泣不许回跪而进曰：今王业初建凡百草创一日无主天下惶惶昔武王素甲观兵晋襄墨从戎岂所愿哉！为天下屈己故也。愿陛下割情从权永隆天保遂强扶雄起释服亲政。  

南燕慕容德僭立於广固德母兄先在长安遣平原人杜弘如长安问存否弘曰：臣至长安。若不奉太后动止便即西如张掖以死为效臣父雄年逾六十未沾荣贵乞本县之禄以申乌鸟之情张华进曰：杜弘未行而求禄要利情深不可使也。德曰：吾方散所轻之财招所重之死况为亲尊而可吝乎！。且弘为君迎亲为父求禄虽外如要利内实忠孝乃以雄为平原令弘至张掖为盗所杀德闻而悲之厚抚其妻子及故吏赵融自长安来始知母兄凶问德号恸吐血因而寝疾。  

○僭伪部　宗族  

典午失驭群雄构乱茫茫九土一倡千和，於是跨州连郡鸱张蚁聚盗王者之位拟乘舆之制以树立子弟列为藩辅式是古训以隆邦翰展亲之义靡或阙如︹之术，於是乎！在乃有采夫公望隆其宠数靡容济济之让克厚尊尊之权睦无间情礼兼至者焉。  

前凉张祚僭帝位以弟天锡为长乐王子庭坚为建康王弟子靓为凉武侯。  

张天锡自称西平公以从弟虑为从事中郎。  

西凉李嵩僭称凉公以其子让为敦煌太守。  

李歆嗣伪位既为沮渠所败诸弟酒泉太守翻新城太守预领羽林右监密左将军右将军亮等西奔敦煌太守恂与诸子弃敦煌奔于北山歆子重耳奔于江左仕于宋复归魏为弘农太守逊徙翻子宝等于姑臧。  

前赵刘元海僭即帝位以子和为大司马封梁王。又以刘欢乐为大司徒封陈留王宗室以亲疏为等悉封郡县王。又封子裕为齐王隆为鲁王。又为北海王後以子聪为大司徒刘欢乐为太傅刘延年为大司空刘洋为大司马及元海寝疾将为顾之计以欢乐为太宰洋为太傅延年为太保聪为大司马大单于并录尚书事置单于台于平阳西以其子裕为大司徒（臣钦。若等曰：自欢乐已下载记不书於元海何亲故并姓言之後皆放此）。又有卫尉西昌王刘锐领军刘盛侍中刘乘武卫刘歆刘及刘安国刘宣宣字士则初为左贤王元海即王位宣之谋也。故特荷尊重勋戚莫二军国内外靡不专之刘聪僭即帝位封其子粲为河内王署使持节抚军大将军都督中外诸军事易河间王翼彭城王悝高平王後以刘易为太尉迁太宰。  

刘曜僭即帝位封子袭为长乐王阐太原王冲淮南王敞齐王高鲁王徽楚王徵诸宗室皆封郡王。又封子裔为永安王署侍中卫大将军都督二宫禁卫诸军事开府仪同三司录尚书事领太子太傅後为大司马进封南阳王以汉阳诸郡十三为国。又有太宰刘雅镇军刘锡右军刘侍中中山王刘岳太尉汝南王刘咸大司徒刘缓。  

後赵石勒伪称天王行皇帝事署其子宏为持节散骑常侍都督中外诸军事骠骑大将军大单于封秦王左卫将军斌太原王少子恢为辅国将军南阳王。又封石生河东王石琪彭城王。又以中山王石季龙子邃为冀州刺史封齐王加散骑常侍武卫将军宣为左将军挺为侍中梁王。  

石季龙僭称大赵天王亲王皆贬封郡公以子宣为河间公韬为乐安公斌为燕公遵为彭城公鉴为义阳公宣後为皇太子韬为司徒。又加太尉与太子宣迭日省可尚书奏事斌为使持节侍中大司马录尚书事。又命宣韬生杀拜除皆迭日省决不复启也。其後季龙僭即帝位诸子进爵郡王及疾甚以遵为大将军镇关右斌为丞相录尚书事。  

前燕慕容隽初僭称王以弟恪为辅国将军评为辅弼将军及僭帝位以恪为侍中封太原王评为都督秦雍益梁江扬荆徐兖豫十州河南诸军事封子臧为乐安王评为济北王冲为中山王。  

慕容僭即帝位以慕容恪为太宰录尚书行周公事慕容评为太傅副赞朝政初慕容将终谓子隽曰：今中原未一方建大事恪智勇俱济汝其委之及隽嗣位弥加亲任累战有大功隽寝疾引恪与慕容评属以後事隽死群臣欲立恪恪辞曰：国有储君非吾节也。及之世扌忽摄朝权恪虚襟待物谘询善道量才处任使人不逾位朝廷谨肃进止有常度虽执权政每事必谘之於评罢朝归第则尽心色养手不释卷其百僚有过未常显之自是庶僚化德稀有犯者其後境内多水旱恪评并稽首归政请逊位还第断其让表恪评等乃止恪临终亲临问以後事恪曰：臣闻报恩莫大荐士板筑犹可而况国之懿藩吴王文武兼才管萧之亚陛下。若任之以政国其少安不然臣恐二寇必有之计言终而死。  

前秦苻彳建僭称天王大单于以弟雄为丞相都督中外诸军事车骑大将军领雍州刺史及僭即帝位雄为佐命元勋权侔人主而谦恭奉法彳建尝曰：元才吾姬旦也。及卒彳建哭之呕血曰：天不欲吾定四海邪何夺元才之速也。  

苻生僭即帝位以符安领太尉符柳为征东大将军并州牧镇蒲坂苻讠叟为征东大将军豫州牧镇陕城苻坚僭称天王以兄法为使持节侍中都督中外诸军事丞相录尚书从祖侯为太尉从兄柳为车骑大将军尚书令封弟融为阳平公双河南公子丕长乐公子晖平原公熙广平公钜鹿公杨东海公敷清河公融字博休苻彳建之世封安乐王融上疏固辞彳建深奇之曰：且成吾儿箕山之操乃止苻生爱其器貌尝侍左右未弱冠便有台辅之望长而令誉弥高为朝野所属後拜侍中中书监都督中外诸军事车骑大将军司隶校尉太子太傅领宗正录尚书事俄转司徒融苦让不受後为镇东大将军冀州牧融将发坚祖於霸东奏乐赋诗初为侍中中军将军铨综内外刑政理进才理滞王景略之流也。尤善断狱奸无所容故为坚所委任虽镇关东朝之大事靡不驰驿与融议之始议伐晋融曰：吴不可伐坚不纳及淝水之战融驰骑略阵马倒被杀军遂大败坚还次于长安东之行宫哭融而後入赠融大司马谥曰：襄公。  

苻丕僭即帝位封子懿为勃海王昶为济北王。又以苻冲为左光禄大夫尚书左仆射封西平王苻纂为大尉东海王纂为苻坚尚书令封魏昌公坚败自关中来奔故有是拜。又以阜城侯苻定为征东将军冀州牧高城侯苻绍为镇东将军督冀州诸军事重合侯苻谟为征西将军幽州牧高邑侯苻亮为镇北大将军督幽平二州诸军事并进爵郡公定绍据信都谟亮先据常山慕容垂之围邺城也。并降于垂闻丕称尊号遣使谢罪故有是命其後。又以苻纂为大司马苻冲为车骑大将军尚书令仪同三司及丕败纂及弟师奴率丕馀众数万奔据杏城。  

苻登僭即帝位遣使拜苻纂为使持节侍中都督中外诸军事太师领大司马进封鲁王纂弟师奴为抚军大将军并州牧朔方公纂怒谓使者曰：渤海王世祖之孙先帝之子南安王何繇不立而自尊乎！纂长史王旅谏曰：南安已立理无中改贼虏未平不可宗室之中自为仇敌愿大王远踪光武推圣公之义枭二虏之後徐更图之纂乃受命登。又封子弁为南安王尚为北海王。  

後秦姚苌僭即帝位以弟绪为司隶校尉镇长安硕德为征西将军秦州刺史都督陇右诸军事领护羌较尉镇上わ後以安定地狭。且逼苻登使硕德镇安定徙安定千馀家于阴密遣弟征南靖镇之。  

姚兴僭即帝位封叔父征虏绪为晋王征西硕德为陇西王征南靖为公（不书国名）。又以硕德为秦州牧领护东羌校尉镇上わ兴班告境内及在朝文武立名不得犯叔父绪及硕德之名以彰殊礼兴谦恭孝友每见绪及硕德如家人之礼整服倾悚言则称字车马服玩必先二叔然後服其次者朝之大政必谘之而後行後兴以日月薄蚀灾眚屡见降号称王绪与硕德同让王爵兴弗许绪等。又固让许之。又子懿弼宣谌璞质达裕国儿皆为公。  

姚泓僭即帝位以姚绍为太宰大将军大都督都督中外诸军事假黄钺改封鲁公侍中司隶宗正节录并如故朝之大政皆往决焉绍固辞弗许绍泓之叔父也。泓闻姚懿将袭长安召绍等密谋於朝堂绍曰：懿情识鄙近从物推移造成此事惟当孙畅耳但驰使徵畅遣抚军赞据陕城臣向潼关为诸军节度。若畅奉诏而至者臣当遣懿率河东见兵共平吴寇如其逆[C260]已成违距敕旨当明其罪於天下声鼓以击之泓曰：叔父之言社稷之计後果执懿囚之诛孙畅等及泓之败其子佛念年十一兵至泓欲降佛念谓泓曰：晋人将逞其欲终必不全愿自裁决泓怃然不答佛念遂登宫墙自投而死。  

蜀李特自称大都督以兄辅为骠骑将军弟骧为骁骑将军长子始为武威将军次子荡为镇军将军。  

李雄僭称成都王以其叔父骧为太傅兄始为太保折冲李离为太尉建威李云   为司徒翊军李璜为司空材官李国为太宰。  

李期僭即帝位封兄越建宁王拜相国大将军录尚书事。  

李势僭即帝位其弟大将军汉王广以势无子求为太弟势弗许。  

後凉吕光僭即三河王位以其子左将军他武贲中郎将纂讨北虏及僭即帝位诸子弟为公侯者二十人时群议以高昌虽在西垂地居形胜外接胡虏易生翻覆宜遣子弟镇之光以子覆为使持节镇西将军都督玉门已西诸军事西域大都护镇高昌命大臣子弟随之其後光疾甚立其太子绍为天王以吕纂为太尉吕纂为司徒谓绍曰：吾疾病唯增恐将不济三寇迭伺国隙吾终之後使纂统六军弘管朝政汝恭已无为委重二兄庶可以济。若内相猜贰[C260]起萧墙则晋赵之变旦夕至矣。又谓纂弘曰：永业才非拨乱直以正嫡有常猥居元首今外有强寇人心未宁汝兄弟缉穆则贻厥万世。若内自相图则祸不旋踵纂弘泣曰：不敢有二心。  

吕纂既僭立以弟弘为使持节侍中大都督都督中外诸军事大司马车骑大将军司隶校尉录尚书事改封番禾郡公。  

吕隆僭称天王以弟超有佐命之勋拜使持节侍中都督中外诸军事辅国大将军司隶校尉录尚书事封安定公。  

後燕慕容垂自称燕王以弟德为车骑大将军封范阳王兄子楷为征西大将军封太原王其後有左将军慕容固平北慕容佐卫军慕容麟镇南慕容绍乐浪王宙高阳王隆丹阳王瓒开封公详及慕容锺慕容永慕容农（不书何亲）。  

慕容宝嗣伪位庶子清河公会长乐公盛并进王爵西秦乞伏乾归僭称河南王有弟益州为前将军秦州牧轲殚为凉州牧轲殚与益州不平奔于吕光。又有弟广武智达扬武木奕于乾归长子炽磐次子中军审虔。  

炽磐袭伪位署弟延祚为禁中录事。  

北燕冯跋僭称天王署弟素弗为侍中车骑大将军录尚书事弘为侍中征东大将军尚书右仆射汲郡公从兄万泥为骠骑大将军幽平二州牧素弗後为大司马改封辽西公弘为骠骑大将军改封中山公跋之伪业素弗所建也。跋之七年素弗死跋哭之哀恸比葬七临之跋弟丕先是因乱投於高句丽跋迎致之至龙城以为右仆射常山公跋从兄买从弟睹自长乐率五千馀户来奔署买为卫尉封城阳伯为太常高城伯。  

南凉秃乌孤僭称武威王署弟利鹿孤为骠骑大将军西平公镇安夷亻辱檀为车骑大将军广武公镇西平後以利鹿孤为凉州牧镇西平亻辱檀入录府国事。  

秃亻辱檀僭称凉王为乞伏炽磐所降其少子保周腊于破羌俱延子覆龙鹿孤孙副周乌孤承钵皆奔沮渠蒙逊久之归魏魏以保周为张掖王覆龙酒泉公破羌西平公副周永平公承钵昌松公。  

南燕慕容德僭称燕王以慕容麟为司空领尚书令慕者容法为中军将军及僭即帝位以慕容锺为司徒锺字道明德从弟也。临难对敌智勇兼济累进奇策德用之颇中繇是政无大小皆以委之遂为佐命元勋。  

慕容超嗣伪位以慕容锺为都督中外诸军务录尚书事加青州牧。又以慕容法为征南都督徐兖杨南兖四州诸军事慕容锺加开府仪同三司。又有侍中慕容统右卫慕容根及慕容昱慕容凝。  

北凉沮渠蒙逊为沙州刺史以其弟为护羌校尉秦州刺史封安平侯镇姑臧旬馀而死。又以从祖益子为镇京将军护羌校尉秦州刺史镇姑臧及僭即河西王位西祀金山遣沮渠广宗率骑一万袭乌啼虏大捷而还。又遣前将军沮渠成都将骑五千袭卑和虏降之。  

夏赫连勃勃僭称天王以其长兄右地代为丞相代公次兄力候提为大将军魏公叱干阿利为御史大夫梁公弟阿利罗引为征南将军司隶校尉。若门为尚书令叱以为征西将军尚书左仆射乙斗为征北将军尚书右仆射兄子罗提为左将军其後以叱干阿利领将作大匠封子延阳平公昌太原公伦酒泉公定平原公满河南公安中山公。又以其子贵都督前锋诸军事领抚军大将军率骑二万南伐长安及克长安僭即帝位以侯提为并州刺史镇蒲坂于长安置南台以贵领大将军雍州牧录南台尚书事闽王延均初封闽王表兄延禀为建州节度使累官至中书令顷之延禀以军州委长子继雄退居别第王昶僭号以其子继恭为福州节度使。  

王延正僭号其子继勋为泉州刺史。  

唐李景僭号以仲弟遂为皇太弟季弟达为齐王。  

前蜀王衍袭父建伪位封建子宗寿为嘉王宗弼为六军使。又有宗勋宗俨宗昱（不书王爵）。  

後汉刘崇僭号於河东署其子承钧为侍卫亲军都指挥使太原尹。  

## ●卷二百二十五  

○僭伪部　世子  

自晋人失御群雄竞逐山河跨据率僭尊极之称子弟世及亦滥储两之制其间篡害废立十常七八虽蜀有世文赵有大雅好文爱士而不免于祸固与夫贞万邦继大统者异矣。今以世子命篇者亦犹吴楚称王春秋书其爵以子之义也。唐季诸国并附出焉前凉张轨既为梁州牧表立子实为世子轨卒实绍位。  

张骏之弟为梁州牧西平公境内皆称之为王骏立子重华为世子时中坚将军宋辑言於骏曰：礼急储君者盖重宗庙之故周成汉昭立於襁褓诚以国嗣不可旷储宫当素定也。昔武王始有国元王作储君建兴之初先王在位殿下正名统况今社稷弥崇圣躬介立大业遂殷继贰阙然哉！臣窃以为国有累卵之危而殿下以为安逾太山非所谓也。骏纳之骏卒重华绍位。  

张祚重华之庶兄既篡耀灵僭即帝位立其子太和为皇太子祚为元靓所杀并诛太和张天锡骏之少子元靓死国人立之为凉州刺史西平公以子大怀为世子其後废为高昌公更立嬖子大豫为世子。  

西凉李领秦梁二州牧世子谭早卒以第二子上业为世子表假抚军将军护羌校尉卒士业嗣。  

前赵刘元海既僭号立其子和为太子元海死和嗣伪位为弟聪所杀。  

刘聪既杀兄和即伪位立其弟北海王为皇太弟领大单于其後雨血於其东宫延明殿彻瓦在地者深五寸恶之以访其太师卢志太傅崔玮太保许遐志等曰：主上往以殿下为太弟者盖以安众望也。志在晋王久矣。（晋王聪子粲也。）王公以下莫不希旨归之相国之位自魏武以来非复人臣之官主上本发明诏置之为赠官今忽以晋王居之羽仪威尊逾於东宫万机之事无不繇之置太宰大将军及诸王之营以为羽翼此事势去矣。殿下不得立明也。然非止不得立而已不测之危厄在於旦夕宜早为之所四卫精兵不减五千馀营诸王皆年齿尚纟刀可夺而取之相国轻佻正可烦一刺客耳大将军无日不出其营可袭而得也。殿下但当有意二万精兵立便可得鼓行向云   龙门宿卫之士孰不倒戈奉迎大司马不虑为异也。弗从乃止东宫舍人荀裕告卢志等劝谋反不从之状聪，於是收志玮遐於诏狱假以他事杀之使寇威卜抽监守东宫禁朝贺忧惧不知所为乃上表自陈乞为黔首并免诸子之封褒美晋王粲宜登储副抽。又抑而弗通时中宫仆射郭猗等皆宠幸用事靳准合宗内外讠舀以事之郭猗有憾於谓晋王粲曰：太弟于主上之世犹怀不逞之志此则殿下父子之深仇四海苍生之重怨也。而主上过垂宽仁犹不二尊之位一旦有风尘之变臣窃为殿下寒心。且殿下高祖之世孙主上之嫡宠凡在含齿孰不系仰万机事大何可与人臣昨闻太弟与大将军相见极有言矣。若事成许以主上为太上皇大将军为太子。又许卫将军为大单于二王已许之矣。二王居不疑之地并握重兵以此举事事何不成臣谓二王兹举禽兽之不。若也。背父亲人人岂亲之今。又苟贪其一切之力耳事成之後主上，岂有全理殿下兄弟故在忘言东宫相国单于在武陵兄弟何肯与人许以三月上巳因宴作难事淹变生宜早为之所春秋《传》曰：蔓草犹不可除况君之宠弟乎！臣屡启主上主上性敦友于谓臣言不实刑臣刀锯之馀而主上殿下成造之恩故不虑逆鳞之诛每所闻必言会垂采纳臣当入言之愿殿下不泄密表其状也。若不信臣言可呼大将军从事中郎王皮卫军司马刘假之恩顾通其归善之路以问之必可知也。粲深然之猗密谓皮曰：二王逆状主相已具知之矣。卿同之乎！二人惊曰：无之猗曰：此事必无疑吾怜卿亲旧并见族耳，於是欷流涕皮大惧叩头求哀猗曰：吾为卿作计卿能用不二人皆曰：谨奉大人之教猗曰：相国必问卿但云：有之。若责卿何不先启卿即答曰：臣诚负死罪然仰惟主上圣性宽慈殿下笃於骨肉恐言成诖伪故也。皮许诺粲俄而召问二人至不同时而辞。若画一粲以为信然初靳准从妹为孺子氵于侍人怒杀之而屡以嘲准准深惭恚说粲曰：东宫万机之副殿下宜自居之以领相国使天下之早有所系也。至是准。又说粲曰：昔孝成拒子政之言使王氏卒成篡逆可乎！粲曰：何可之有准曰：然诚如圣下官亟欲有所言矣。但以德非更生亲非皇宗恐忠言暂出霜威已及故不敢耳粲曰：君但言之准曰：闻风尘之言谓大将军卫将军及左右辅皆谋奉太弟克季春构变殿下宜为之备不然恐有商臣之祸粲曰：为之奈何准曰：主上爱信於太弟恐卒闻未必信也。如下官愚意宜缓东宫之禁固勿绝太弟宾客使轻薄之徒得与交游太弟既素好待士必不思防此嫌轻薄小人不能无逆意以劝太弟之心小人有始无终不能如贯高之流也。然後下官为殿下露表其罪殿下与太宰拘太弟所与交通者考问之穷其事原主上必以无将之罪罪之不然今朝望多归太弟主上一旦晏驾恐殿下不得立矣，於是粲命卜抽引兵去东宫後聪宴群臣於光极前殿引见太弟容貌毁悴鬓苍然涕泣陈谢聪亦对之悲恸纵酒极欢待之如初粲使王平谓曰：奉中诏云：京师将有变敕衷甲以备之以为信然乃命宫臣衷甲以居粲驰遣告靳准王沉等曰：向也。王平告云：东宫阴备非常将。若之何准白之聪大惊曰：，岂有此乎！王沉等同声曰：臣等久闻但恐言之陛下弗信，於是使粲遣臣准收氐羌酋长十馀人穷问之皆悬首高格烧铁灼目乃自诬与同造逆谋聪谓沉等言曰：而今而後吾知卿等忠於朕也。当念知无不言勿恨往日言不用也，於是诛素所亲厚大臣及东宫官属数十人皆靳准及阉竖所怨也。废为北部王粲使准贼杀之坑士众万五千馀人平阳街巷为之空遂立粲为皇太子领相国大单于总摄朝政。  

刘粲嗣伪位立其子元公为太子粲既为靳准所杀刘氏无少长皆斩之。  

刘曜元海之族子即伪位立其子熙为皇太子曜既为石季龙所败熙与将相诸侯皆杀之。  

後赵石勒初为上党郡公以其长子兴为上党国世子兴死立第一子弘为世子领中军及僭号赵天王行皇帝事立为太子弘字大雅虚襟爱士好为文咏其所亲昵莫非儒素勒谓徐光曰：大雅殊不似将家子光曰：汉祖以马上取天下孝文以玄默守之圣人之後必世胜残天之道也。勒大悦勒死弘嗣伪位为石季龙所废後杀之。  

石季龙既废弘自称居摄赵王立其子邃为太子及僭称大赵天王皇太子季龙荒游废政多所营缮使邃省可尚书奏事选牧守祀郊庙唯征伐刑断乃亲览之邃自纟总百揆之後荒酒氵色骄恣无道或盘游於田悬管而入或夜出於宫臣家氵其妻妾妆饣希宫人美淑者斩首洗血置於盘上传共视之。又内诸比丘尼有姿色者与其交亵而杀之合牛羊肉煮而食之亦赐左右以识其味也。河间王宣乐安公韬有宠於季龙邃疾之如仇季龙荒内游威刑失度邃以事为可呈呈之季龙恚曰：此小事何足呈也。时有所不闻复怒曰：何以不呈诮责杖棰月至再三邃甚恨私谓常从无穷长生中庶子李颜等曰：官家难称吾欲行冒顿之事卿从我乎！颜等伏不敢对邃称疾不省事率宫臣文武五百馀骑宴於李颜别舍谓颜等曰：我欲至冀州斩石宣有不从者斩行数里骑皆逃散李颜叩头固谏邃亦昏醉而归邃母郑氏闻之私遣中人责邃邃怒杀其使季龙闻邃有疾遣所亲任女尚书察之邃呼前与语抽剑击之季龙大怒收李颜等诘问颜具言始末诛颜等三十馀人幽邃於东宫既而赦之引见大武东堂邃朝而不谢俄而便出季龙遣吏谓邃曰：太子应入朝中宫何以便去邃遥出不顾季龙大怒废邃为庶人其夜杀邃及妻张氏并男女二十六人埋於一棺之中诛其宫臣支党一百馀人废郑氏为东海太妃立其子宣为皇太子宣母杜昭仪为天王皇后以石韬为太尉与太子迭日省可尚书奏事右仆射张离领五兵尚书求媚於宣因说之曰：令诸公侯吏部过限宜渐削弱以盛储威宣素疾石韬之宠乃使离奏夺诸公府吏秦燕义阳乐平四公（王钦。若等曰：秦公韬燕公斌义阳公鉴乐平公皆季龙子）所置吏一百九十七人帐下兵二百人自此已下三分置一馀兵五万悉配东宫，於是诸公咸怨为大[C260]之渐其後宣氵虐日甚而莫敢以告领军王郎言之於季龙曰：今隆冬雪寒而皇太子使人斫伐宫材引於漳水功役数万士众吁嗟陛下宜因游观而罢之也。季龙如其言永和中季龙命宣祈於山川因而游猎乘大辂羽葆华盖建天子旌旗十有六军戎卒十八万出自金明门季龙从其後宫升陵霄观望之笑曰：我家父子如是自非天倾地陷当复何愁但抱子弄孙日为乐耳宣既驰逐无厌所在陈列行宫四面各以百里为度驱围禽兽皆暮集其所文武跪立围守重行烽炬星罗光烛如书命劲骑百馀驰射其中宣与嬖臣显德美人乘辇观之嬉娱忘反兽殚乃止季龙复命石韬亦如之出自并州游於秦晋宣素恶韬宠是行也。疾之弥甚宦者赵生得幸於宣而无宠于韬微劝宣除之，於是相图之计起矣。韬起堂於太尉府号曰：宣光殿梁长九丈宣视而大怒斩匠截梁而去韬怒增之十文宣闻之恚甚谓所幸杨杯牟成曰：韬凶竖勃逆敢违我如是女能杀之者吾入西宫当尽以韬之国邑分封汝等韬既死主上必亲临丧因行大事蔑不济矣。杯等许诺因韬夜宿於佛精舍宣使杯成及牟皮赵生等缘猴梯而入杀韬置其刀箭而去旦宣奏之季龙哀惊气绝久之方苏将出临之其司空李农谏曰：害秦公者恐在萧墙之内虑生非常不可以出季龙乃止严兵发哀於天武殿宣乘素车从千人临韬不哭直言呵呵使举衾看尸大笑而去收大将军记室参军郑靖尹武等将委之以罪季龙疑宣之害韬也。谋召之惧其不入乃伪言其母哀过危忄宣不虞己之见疑也。入朝中宫因而止之建兴人史科告称韬死夜宿东宫杨杯家杯夜与五人从外来相语曰：大事已定但愿大家老寿吾等何患不富贵语讫科便寝ウ中丕不见也。科寻出逃匿俄而丕乃出求科不得杯曰：宿客闻人向语当除之断口舌今而後得去作大事矣。科逾墙获免季龙驰使收之获杨杯牟皮赵生等杯皮寻皆忘去执赵生诘之生具首服季龙悲弥甚幽宣於席库以铁环穿其颔而锁之作数斗米糟和羹饭以猪狗法食之取害韬刀箭舐其血哀号震动宫殿积柴邺北树标其上标末置辘轳穿之以绳倚梯积柴送於标所使韬亲官者郝稚刘伯拔其抽其舌牵之登梯上於柴积郝稚以绳贯其颔辘轳绞上刘伯断其手足斫眼溃腹如韬之伤四面纵火烟炎际天季龙从昭仪已下数千登中台以观之火灭取灰分置诸门交道中杀其妻子九人宣小子年数岁季龙甚爱之抱之而泣儿曰：非儿罪季龙欲赦之其大臣不听遂於抱中取而戮之儿犹挽季龙而大叫时人莫不为之流涕。又诛其四率已下三百人宦者五十人ㄜ其东宫养猪牛废宣母杜氏为庶人季龙议立太子其太尉张举进曰：燕公斌彭城公遵并有武艺文德陛下神齿已衰四海未一请择二公而树之初戎昭张豺之破上わ也。获刘曜纟刀女年十二有殊色季龙得而嬖之生子世封齐公至是豺以季龙年长多疾规立世为嗣刘当为太后已得辅政说季龙曰：陛下再立储宫皆出自娼贱是以祸乱相寻今宜择母贵子孝者立之季龙曰：卿。且勿言吾知太子处矣。又议於东堂季龙曰：吾欲以纯灰三斛洗吾腹肠秽恶故生凶子儿年二十馀便欲杀父今世方十岁比其二十吾已老矣，於是与张举李农定议敕公卿上书请立世大司农曹莫不署名季龙使张豺问其故莫顿首曰：天下业重不宜立少是以不敢署也。季龙曰：莫忠臣也。然未达朕意张举李农知吾心矣。其令谕之遂立世为皇太子刘氏为皇后季龙死世即伪位为兄遵所废石遵季龙子既篡世即伪位以燕王斌子衍为太子俄为石鉴所杀冉闵季龙之养孙既杀石鉴僭即皇帝位国号大魏复姓冉氏立子智为皇太子。  

前燕慕容为辽东公立子为世子。  

慕容为燕王以子隽假节安北将军东夷校尉左贤王燕王世子。  

慕容隽僭即皇帝位立其世子晔为皇太子後晔死谥献怀复立次子为太子後宴群臣於沟池酒酣赋诗因谈经史语及周太子晋氵然流涕顾谓群臣曰：昔魏武追痛仓舒孙权悼登无已孤尝谓二主缘爱称奇无大雅之体自晔亡以来孤鬓中白始知二主有以而然卿等言晔定何如也。孤今悼之得无贻将来诮乎！其司徒左长史李绩对曰：献怀之在东宫臣为中庶子既忝近侍圣质志业臣实不敢不知臣闻道备而无愆，其唯圣人乎！先太子大德有八未见其阙也。隽曰：卿言亦以过矣。然试言之绩曰：至孝自天性与道合此其一也。聪敏慧悟机思。若流此其二也。沈毅好断理谙无幽此其三也。疾谀亮物雅悦直言此其四也。好学爱贤不耻下问此其五也。英姿迈古艺业超时此其六也。虚襟恭让尊师重道此其七也。轻财好施勤恤民隐此其八也。隽泣曰：卿虽褒誉然此儿。若在吾死无忧也。  

前秦苻彳建僭即皇帝位立子苌为太子苌既死彳建以谶言三羊五眼符应故立第三子生为太子（苻氏本氐人洪生彳建彳建生生。故曰：三羊生无一目。故曰：五眼）苻坚既杀生遂即号以其子宏为皇太子其後慕容冲攻长安坚出如五将山付宏以後事宏将母妻宗室男女数千骑出奔归其南秦州刺史杨璧於下辨璧距之乃奔武都氐豪张熙假道归於晋处宏於江州宏立位辅国将军桓玄篡位以宏为梁州刺史义熙初以谋叛被诛。  

苻登坚之族孙既即伪位以弟懿为太弟後立其子崇为皇太子登为姚兴所败崇奔於湟中僭号为乞伏乾归逐杀。  

後秦姚苌僭即皇帝位立长子兴为皇太子兴字子略苻坚时为太子舍人苌之在马牧兴自长安冒难奔苌遂立之苌出征讨常留统後事与其中舍人梁喜洗马范勖等讲论经籍不以兵难废业时人咸化之後苌讨荷登遣姚硕德镇李润（硕德苌弟李润地名）尹纬守长安召兴诣行营征南姚方成言於兴曰：今冠贼未灭上复寝疾王统苻裔等皆有部曲终为人害宜尽除之兴，於是诛苻裔王统徐成毛盛乃赴召兴至苌怒曰：王统兄弟是吾州里无他远志徐成等昔在秦朝并为名将天下小定吾方任之柰何辄便诛害令人丧气会苻登与窦冲相持苌议击之尹纬言於苌曰：太子纯厚之称著於遐迩将领英略未为远近所知宜遣太子亲行可以渐广威武防之原苌从之戒兴曰：贼徒知汝转近必相驱入堡聚而掩之无不克矣。比至胡空堡冲围自解登闻兴向胡空堡引还兴因袭平凉大获而归咸如苌策使兴还镇长安甚有威惠苌死遂嗣位。  

姚兴僭即皇帝位立其长子泓为皇太子泓字元子孝友宽和而无经世之用。又多疾病兴将以为嗣而疑焉久之乃立为太子兴每征伐巡游常留总後事泓博学善谈论尤好诗咏尚书王尚黄门郎章尚书富允文以儒术侍讲胡义周夏侯稚以文章游集泓受经博士淳于岐岐病泓亲诣省疾拜於床下自是公侯见师傅皆拜焉兴之如平凉也。泓留总後事冯翊人刘厥聚众数千据万年以叛泓遣镇军彭白狼率东宫禁兵讨之斩厥赦其馀党诸将咸劝泓曰：殿下神电发荡平鬼逆宜露布表言广其首级以慰远近之情泓曰：主上委吾後事使式遏冠逆吾绥驭失和以长奸冠方当引咎责躬归罪行间安敢过自矜诬以重罪责乎！其右仆射韦华闻而谓河南太守慕容筑曰：皇太子实有恭惠之德社稷之福也。时尚书王敏右丞郭播以刑政过宽议欲峻制泓曰：人情挫辱则壮厉之心生政教烦苛则苟免之行立上之化下如风靡草君等参赞朝化弘明政轨不务仁恕之道惟欲严法酷刑是岂安上驭下之理乎！敏等遂止其後广平公弼（弼泓弟）谋害泓称疾不朝集兵於第兴闻之怒甚收其党殿中侍御史唐盛孙玄等杀之泓言於兴曰：臣诚不肖不能训谐於弟致弼构逆是非仰惭天日陛下。若以臣为社稷之忧除臣而国宁亦家之福也。若垂天性之恩不忍加臣刑戮者乞听臣守藩兴惨然改容召冠军姚赞右仆射梁喜京兆尹尹昭辅国敛曼嵬於谘议堂密谋收弼时姚绍屯兵雍城驰遣告之连日不决弼党忄匈惧兴虑其变乃收弼囚之中曹穷责党与将杀之泓流涕固请之乃止。  

蜀李雄既僭号将立兄荡子班为太子时雄有子十馀人群臣咸欲立雄所生雄曰：起兵之初举手捍头本不弼弟希帝王之业也。值天下丧乱晋氏播荡群情义举志济涂炭而诸君遂见推逼处王公之上推本基业功繇先帝吾兄统丕祚所归恢懿明殆天所命大事垂克薨於戎阵班姿性仁孝好学夙成必为名器李骧与司徒王达谏曰：先王树家者所以防篡夺之萌不可不慎吴子舍其子而立其弟所以有专诸之祸宋宣不立与夷而立穆公卒有宋督之变犹子之言岂。若子也。愿陛下思之雄不从竟立班骧退而流涕曰：乱自此始矣。班字世文谦虚博纳敬爱儒贤自何点李钊班皆师之。又引名士王嘏及陇西董融天水文夔等以为宾友每谓融等曰：观周景王太子晋魏太子丕吴太子孙登文章鉴识超然卓绝未尝不有惭色何古贤之高朗後人莫之逮也。班为性爱动循轨度时诸李子弟皆尚奢靡而班常戒厉之每有大议雄辄令豫之班以古者垦田均平贫富获所今贵者广占荒田贫者种植无地富者以己所馀而卖之此岂王者大均之义乎！雄纳之以班为抚军及雄寝疾班昼夜侍侧雄少数攻战多被伤夷至是疾甚痕皆脓溃雄子越等恶而远之班为吮脓殊无难色每尝药流涕不脱衣冠其孝诚如此雄死嗣伪位以李寿录尚书事辅政班居中执丧礼政事皆委寿及司徒何点尚书令王环等寻为李越所杀李寿雄叔父让之子既僭即伪位以其子势为太子寻领大将军录尚书事寿死势嗣位。  

後凉吕光僭即三河王位立子绍为世子既僭天王遂立为太子後光疾甚以绍为天王自号为太上皇帝光死绍即位为庶兄纂所篡自杀。  

後燕慕容垂初僭即燕王位立子宝为王太子及僭帝号以宝为皇太子为宝起承华观以宝录尚书政事巨细皆委之垂总大纲而已。又以宝领侍中大单于骠骑大将军幽州牧建留台於龙城以高阳生慕容隆录留台尚书事宝字道垂之第四子也。少轻果无志操好人佞已符坚时为太子洗马万年令坚淮淝之役宝为陵江将军及为太子砥砺自敦崇儒学工谈论善属文曲事垂左右小臣以求美誉垂之朝士翕然称之垂亦以为克保家业甚贤之垂死嗣位。  

慕容宝既嗣立以少子濮阳公策为太子初垂以宝蒙嗣未建忧之宝庶子清河公会多材艺有雄略垂深奇之及宝之北伐使会代摄宫事总录礼遇一同太子所以见定旨也。垂之伐魏以龙城旧都宗庙所在复使会镇幽州委以东北之重高选寮属以崇威望垂临死顾命以会为宝嗣而宝宠爱策意不在会宝庶长子长乐公盛自以同生年长耻会先之乃盛称策宜为储贰而非毁会焉宝大悦乃访其赵王麟高阳王隆麟等咸希旨赞成之宝遂与麟等定计立策策母氏为皇后策为皇太子盛会进爵为王策字道符年十一美姿貌而{春心}弱不慧及宝为兰汗所杀策亦遇害至盛即伪位谥曰：哀太子。  

慕容盛宝之庶长子僭位立其子辽西公定为太子及盛死其太后丁氏以国多难宜立长君意在於熙遂废定迎熙熙字道文垂之少子也。  

慕容云   宝之养子既弑熙自立复姓高氏以彭为太子西秦乞伏乾归既僭号秦王立其长子炽磐为太子初乾归降姚兴炽磐拜建武将军行西夷校尉留其众镇菀川及乾归返政遂立炽磐为太子领冠军大将军都中外诸军录尚书事乞伏炽磐既嗣伪位立其第二子慕末为太子领抚军大将军都督中外诸军事炽磐死慕末嗣伪位。  

北燕冯跋僭称天王立其子永为太子寻领大单于置四辅。  

南凉秃亻辱檀僭即凉王位立世子武台为太子。  

南燕慕容德僭即皇帝位立其兄子超为皇太子初德迎超于长安及至德梦其父曰：汝既无子何不早立超为太子不尔恐生人心寤而告其妻曰：先帝神明所敕观此梦意吾将死矣。乃下书立超其月德果死超嗣位。  

北凉沮渠蒙逊僭即河西王位立其子政德为世子加镇卫大将军录尚书事夏赫连勃勃僭称天王立子贵为太子。  

## ●卷二百二十六  

○僭伪部　知人宽恕恩宿戒惧知人  

《传》曰：人不易知《书》曰：知人则哲是知非精鉴深识度越群萃者安能善其人伦哉！昔晋室衰圯中原ㄈ扰群雄开[C260]盗窃位号乃有观貌察言视表知里揣摩。  

其器能探颐於度量淑慝斯辨用舍惟允斯亦臻赏识之奥得旌别之旨者焉。  

前赵刘元海族子曜聪惠有奇度年捌岁从元海猎於西山遇雨止树下迅雷震树旁人莫不颠仆曜神色自。若元海异之曰：吾家千里驹也。从兄为不亡矣。刘聪族弟曜字永明尝轻吴邓而自比乐毅萧曹时人莫之许也。惟聪每曰：永明世祖魏武之流何数公足道哉！。  

後赵石季龙灭辽西得公卿人士多杀之其见擢用终至大官者唯有河东裴宪渤海石璞荥阳郑系颍川荀绰北地传畅刘郡崔悦卢谌等十馀人而已。  

前燕慕容尝言吾积福累仁子孙当有中原既而生孙隽曰：此儿骨相不常吾家得之矣。  

慕容即王位时阳骛字士秋少清素好学器识宏远起家为平州别驾屡献守时︹国之术事多纳用慕容甚奇之迁为左长史东西征伐参谋帷幄临终谓隽曰：阳士秋忠贞固可付大事汝善待之慕容隽之将图中原也。骛制胜之功并于慕容恪。又第五子垂少岐嶷有器度身长七尺七寸手垂过膝甚宠之尝目而谓诸弟曰：此儿阔达好奇终能破人之家或能成人家故名霸字道业恩遇逾于世子隽故隽不能平之。  

前秦符洪其孙坚年七岁洪每曰：此儿姿貌俊伟质性过人非常人相也。  

符坚以符重镇雒阳以吕光为长史及重谋反坚闻之曰：吕光忠孝方正必不同也。驰使命光槛重送之。  

後秦姚弋仲初为石右丞相祗与冉闵相攻弋仲遣其子襄救戒襄曰：汝才十倍於闵。若不枭擒不须复见我也。襄击闵於尝卢泽大破之而归弋仲怒襄之不擒闵也。杖之一百。  

姚兴时以杨佛嵩都督岭北讨虏诸军事安远将军雍州刺史率岭北见兵以讨赫连勃勃佛嵩发数日兴谓群臣曰：佛嵩骁猛果锐每临敌对寇不可制抑吾尝节之配兵不过五千今众旅既多遇贼必败今去已远追之无及吾深忧之其下咸以为不然佛嵩果为勃勃所执绝吭而死。  

後蜀李流素重兄子雄有长者之德每云：兴吾家者必此人矣。敕诸子尊奉之流疾笃谓诸将曰：骁骑高明仁爱识断多奇固足以济大事然前军英武殆天所相可共受事於前军以为成都王。  

後燕慕容盛垂之庶孙盛之僭位征高句骊契丹慕容熙从征皆勇冠诸将盛曰：叔父雄果英壮有世祖之风但弘略不如耳。  

○僭伪部　宽恕  

仲尼有言曰：为君者宽裕以容其民。又曰：宽以得众恕以利物斯居上之道也。若乃跨扌处山河盗窃名器征伐自出礼乐自用亦能恢其大体成其众务至有覆败师旅抵触忌讳或引已而自责或开心而容受至於奔亡越境则归其妻孥过恶虽彰而复其位遇故人必为用下无猜心夫所以能致於成功亦克永世者良为此也。  

前凉张骏为凉州牧遣武威太守窦涛等东会韩璞等攻讨刘曜所陷秦州诸郡曜将刘裔来距璞军粮竭遣武兴太守辛岩督运於金城刘裔率骑三千袭岩于沃子岭败之璞军遂溃死者二万馀人面纟专归罪骏曰：孤之罪也。将军何辱皆赦之西域长史李柏请击叛将赵贞为贞所败议者以柏造谋致败请诛之骏曰：吾每以汉世宗之杀王恢不如秦穆之赦孟明竟以减死论群心咸悦。  

後赵石勒初僭称赵王宫殿及诸门始就制法令甚严讳胡尤峻有醉胡乘马突入止车门勒大怒谓宫门小执法冯翥曰：夫人君为令尚望威行天下况宫阙之间乎！向驰马入门为是何人而勿弹白邪翥惶惧忘讳对曰：向有醉胡乘马驰入甚呵御之而不可与语勒笑曰：胡人正自难与言恕而不罪勒以参军樊坦清贫擢授章武内史既而入辞勒见坦衣冠敝坏大惊曰：樊参军何贫之甚也。坦性诚朴率然而对曰：顷遭羯贼无道资财荡尽勒笑曰：羯贼乃尔暴掠邪今当相偿耳坦大惧叩头泣谢勒曰：孤律自防俗士不关卿辈老书生也。  

前秦符坚僭称天王慕容垂初为慕容隽所封吴王与世子全奔於坚，坚相王猛伐雒引全为参军猛乃令人诡傅垂语於全曰：吾已东还汝可为计全信之乃奔晖猛表全叛状垂惧而东奔及蓝田为追骑所获坚立引见东堂慰勉之曰：卿家国失和委身投朕贤子志不忘本犹怀首丘书不云：乎！父子无相及也。卿何为过惧而狼狈。若斯也，於是复垂爵位待如初坚兄法子东海公阳与王猛子散骑侍郎皮谋反事泄坚问反状阳曰：礼云：父母之仇不同天地臣父哀公死不以罪齐襄复九世之仇而况臣也。皮曰：臣父丞相有佐命之勋而臣不免贫馁所以图富也。坚流涕谓阳曰：哀公之薨事不在朕卿宁不知之让皮曰：丞相临终卿以十具牛为田不闻为卿求位知子莫如父何斯言之徵也。皆赦不诛徙阳於高昌皮於朔方之北。  

後秦姚弋仲初为石祗右丞相部曲马何罗博学有文才张豺之辅石氏也。背弋仲归豺豺以为尚书郎豺败复归咸劝杀之弋仲曰：今正是招才纳奇之日当收其力用不足害也。以为参军其宽恕如此。  

姚兴嗣伪位徵凉州刺史王尚还长安既至坐匿吕氏宫人擅杀逃人薄禾等禁止南台凉州别驾宗敞治中张穆主簿边宪胡威等上疏理之兴乃赦尚之罪以为尚书。  

後蜀李雄僭称成都王性宽厚简刑约法甚有名称氐符成文隗既降复叛手伤雄母及其来也。咸释其罪厚加待之由是夷夏安之威振西土时海内大乱而蜀无事故归之者相寻。  

後燕慕容盛僭称燕王遣辅国将军李早讨辽西及还闻盛杀其将魏双惧弃军奔走既而归罪复其爵位盛谓侍中孙曰：早总三军之任荷专征之重不能杖节死绥无故逃亡考之军正不赦之罪也。然当先帝之避难众情离贰骨肉忘其亲股肱失忠节早以刑馀之体效力尽命忠款之至精贯白日朕故录其忘身之功免其丘山之罪。  

北凉沮渠蒙逊僭称凉王西郡太守梁中庸西奔李玄盛蒙逊闻之笑曰：吾与中庸义深一体而不信我但自负耳孤岂怪之乃尽归其妻孥。又张掖太守句呼勒出奔西凉後复奔还待之如初。  

○僭伪部　恩宥  

金行中圮獯鬼乱华鸱义荐张枭巢竞启恣用庶戮威虐无辜亦有僭据之初庆赉之际惧上帝之弗虑下民之有辞弛秋荼之刑纵凝脂之网布维新之令示更始之仁小惠未孚众弗怀也。  

前凉张茂凉州牧之弟晋太兴三年为阎沙等所害州人推茂为凉州牧乃诛阎沙及党与数百人赦其境内。  

骏茂之弟晋大宁三年黄门侍郎史淑在姑臧拜骏为凉州牧西平公骏赦其境内其後刘曜遣将刘裔入据振武河西大震遣皇甫该御之赦其境内。  

重华骏之子晋永和二年自称持节大都督太尉护羌校尉凉州牧西平公假凉王赦其境内。  

祚重华之庶兄晋永和十年废重华之子耀灵僭称帝号赦殊死已下。  

玄靓重华之子晋永和十二年自号大都督大将军校尉凉州牧西平公赦其境内。  

前赵刘元海晋永兴元年僭即汉王位赦其境内永兴二年僭即皇帝位大赦境内是年迁都平阳汾水中得玉玺文曰：有新保之盖王莽时玺也。得者因增泉海光三字元海以为已瑞大赦境内聪元海之子晋永嘉四年僭即皇帝位大赦境内嘉平中以太庙新成改元建元大赦境内及刘曜陷长安外城愍帝使侍中宋敞送笺于曜帝出降至平阳聪使子粲告于太庙改年麟嘉大赦境内後聪杀伪太弟立粲为太子大赦殊死已下。  

粲聪之子太兴元年嗣伪位大赦境内。  

曜元海之族子晋太兴元年僭即皇帝位大赦境内唯靳准一门不在赦例是年缮宗庙社稷南北郊大赦境内殊死已下後终南山摧长安人刘终於摧所得白玉方一尺有文字曰：皇亡皇亡败赵昌井水竭构五梁Ф酉小衰困嚣丧呜呼呜呼赤牛奋引其尽乎！时群臣咸贺以为勒灭之徵曜大悦斋七日後受之於太庙。又大赦境内及葬其父墓号永垣陵葬妻羊氏墓号显平陵大赦境内殊死已下。又尝因疾瘳曲赦长安殊死已下咸和三年躬亲二郊饬缮神祠望秩山川靡不周及大赦殊死已下复百姓租税之半。  

後赵石勒晋太兴二年即伪赵王位赦殊死已下称元年至十一年荏平获黑兔献之於勒，於是大悦赦境内改元太和三年僭即皇帝位改元建平大赦境内其後泰州送白兽白鹿荆州送白雉白兔济阴木连理甘露降苑乡勒以休瑞并臻遐方慕义赦三岁刑已下均百姓去年逋调特赦凉州殊死勒南郊有白气自坛属天勒大悦还宫赦四岁刑勒。又耕籍田还宫赦五岁刑。  

弘勒之子晋咸和七年嗣伪位改元延熙赦其境内殊死已下。  

季龙勒之弟晋咸康元年废石弘称居摄赵天王改元建武赦其境内是年迁伪邺宫澍雨周洽季龙大悦赦殊死已下二年使牙门将张弥徙雒阳钟ね九龙翁仲铜驼飞廉于邺季龙大悦赦二岁刑三年僭称大赵天王即位于南郊大赦殊死已下六年大旱季龙下《书》曰：前以丰国渑池二冶初建徙刑徒配之权救时务而主者循为常法致起怨声自今罪犯流徒皆当申奏不得辄配也。京狱见囚非手杀人一皆原遣其日澍雨永和五年僭即皇帝位于南郊大赦境内建元曰：太宁。  

遵季龙之子晋永和六年僭即皇帝位于大武殿前大赦殊死已下。  

鉴亦季龙之子晋永和六年篡遵即伪位大赦殊死已下。  

冉闵晋永和六年杀石鉴僭即皇帝位于南郊大赦改国号大魏。  

後蜀李特晋大安元年自称益州牧都督梁益二州诸军事大将军大都督赦其境内。  

雄特之子既克成都诸将固请雄即尊位以晋永兴元年僭称成都王赦其境内是年僭即帝位赦其境内其後遣镇南任回征木落分宁州之援宁州刺史尹奉降遂有南中之地雄，於是赦其境内执梓ㄅ太守谯登遂乘胜进军讨文硕害之雄大悦赦其境内。  

期雄第四子晋咸和九年僭即皇帝位大赦境内。  

寿特弟骧之子晋咸康四年僭即伪位赦其境内。  

势寿之子晋咸康八年嗣伪位赦其境内太保李奕自晋寿举兵反之蜀人多有从者众至数万势登城距战奕单骑突门门者射而杀之众乃溃散势既诛奕大赦境内改元嘉宁。  

前燕慕容晋咸康三年僭即王位赦其境内。  

隽之子晋永和五年嗣伪燕王赦其境内八年僭即皇帝位大赦境内其後太子晔死立次子为皇太子赦其境内。  

隽之子晋平四年僭即皇帝位大赦境内是岁太师慕容根谋为乱，於是使其侍中皇甫真参军传颜收根等於禁中斩之大赦境内。  

後燕慕容垂晋太元十一年僭即帝位赦其境内。  

宝垂之子太元二十一年嗣伪位大赦境内。  

盛宝之子晋隆安二年以长乐王称制赦其境内是年僭即帝位大赦殊死已下其後立子辽西公为太子赦殊死已下。  

熙垂之子嗣伪位赦殊死已下其後立贵嫔符氏为皇后赦殊死已下。  

云   宝之养子晋义熙二年僭即天皇位复姓高氏大赦境内殊死已下。  

南燕慕容德晋隆安四年僭立为燕王大赦境内殊死已下称元年是年僭即皇帝位于南郊大赦义熙元年立兄子超为太子大赦境内子为父後者人爵二级。  

超德之兄子晋义熙元年僭即伪位大赦境内其後祀南郊将登坛有兽大如马状类鼠而色赤集於圆丘之侧俄而不知所在须臾大风暴起天地昼昏其行宫羽仪皆震裂超密问於太史令成公绥对曰：陛下信用奸臣诛戮贤良赋敛繁多事役殷苦所致超惧而大赦。  

北燕冯跋晋太元二十年僭称天王于昌黎赦其境内。  

前秦符彳建晋永和七年僭称天王大单于赦境内死罪。  

生彳建第三子晋永和十二年僭即皇帝位大赦境内坚生之从弟晋升平元年僭即大秦天王赦其境内三年南游霸陵大赦五年凤凰集於东阙大赦其境内百寮进位一级太和五年平邺都赦慕容及其王公已下皆徙于长安封授有差。  

丕坚之子晋太元十年僭即皇帝位於晋阳大赦境内。  

登坚之族孙晋太元十一年僭即皇帝位大赦境内後秦姚苌晋太元九年自称大将军大单于万年秦王大赦境内十一年僭即皇帝位长安大赦姚兴苌之子晋太元十九年僭即皇帝位於槐里大赦境内其後以日月薄蚀降号称王大赦境内因立其子泓为皇太子大赦境内赐男子为父後者爵一级。又以姚硕德来朝大赦境内。  

姚泓兴之子晋义熙十二年僭即皇帝位大赦殊死已下。  

西秦乞伏乾归晋太元十三年自立为大都督大将军大单于河南王赦其境内十七年平陇西巴西之地赦其境内殊死已下义熙三年僭称秦王赦其境内。  

炽盘乾归之子晋义熙六年袭位大赦元熙元年立其第二子慕末为太子领抚军大将都督中外诸军事大赦境内其臣佐等多所封授。  

後凉吕光晋太元十三年入姑臧自称凉州牧酒泉公大赦境内十四年僭即三河王位赦其境内二十一年僭即天王位大赦境内。  

纂光之子晋隆安四年僭即天王位大赦境内。  

隆光弟宝之子晋元兴元年僭即天王位大赦。  

西凉李晋隆平四年晋昌太守唐瑶推为大都督大将军凉公赦其境内。  

歆之子宋永初元年嗣公伪位大赦境内。  

南凉秃乌孤晋隆安元年自称大都督大将军大单于西平王赦其境内。  

利鹿孤乌孤之弟晋隆安三年即伪位赦其境内殊死已下既逾年改元赦其境内。  

亻辱檀利鹿孤之弟晋元兴元年僭即凉王位赦其境内。  

北凉沮渠蒙逊晋隆安五年自称使持节大都督大将军凉州牧张掖公赦其境内义熙八年僭即河西王位大赦境内及蒙逊母车氏疾笃大赦殊死已下其後以岁旱下《书》曰：顷自春炎旱害及时苗碧原青野修为枯壤将刑政失中下有冤狱乎！役繁赋重上天所谴乎！内省多缺孤之罪也。书不云：乎！百姓有过在予一人可大赦殊死已下。  

夏赫连勃勃晋义熙二年僭称天王大单于赦其境内时姚兴镇北将军王买德来奔谓勃勃曰：今秦政虽衰藩镇犹固深愿蓄力待时详而後举勃勃善之乃赦其境内其後雍州百姓逐刺史朱龄石而迎勃勃入长安为坛于灞上僭即皇帝位赦其境内及自长安还统万以宫殿大成，於是赦其境内。  

○僭伪部　戒惧  

夫戒慎乎！其所不睹恐惧乎！其所不闻盖君子防微而深虑者也。若乃典午中圯诸国蚩蚩各擅土宇自署君长亦能见异知戒临事而惧或博访于政治或询求于谠直兢兢惕怵有为国之风虽修德之不足亦力行之可见矣。  

前赵刘渊建号令其子聪寇雒阳聪等至宜阳恃连胜不设备弘农太守垣延诈降夜袭聪军大败而还渊素服迎师。  

刘聪时流星起於牵牛入紫微龙形委蛇其光照地落于平阳北十里视之则有肉长三十步广二十七步臭闻平阳肉旁尝有哭声聪甚恶之延公卿已下问曰：朕之不德致有斯异其各极言勿有所讳。  

刘曜既葬其父大雨霖震墓门屋大风飘发其寝堂于坛外五十馀步曜避正殿素服哭於东堂五日使其镇军刘袭太常梁胥缮复之松柏众木殖已成林至是悉枯时武功豕生犬上わ马生牛及诸妖变不可胜记曜命其公卿各举博识直言之士一人司空刘均举参军台产曜亲临东堂遣中黄门策问之产极言其故曜览而嘉之引见东堂访以政事产流涕欷具陈灾变之祸政化之阙辞旨谅直曜改容礼之曜梦三人金面丹唇东向逡巡不言而退曜拜而履其迹旦召公卿已下议之朝臣咸贺以为吉祥惟太史令任义进曰：三者历运统之极也。东震位王者之始次也。金为兄位物衰落也。唇丹不言事之毕也。逡巡揖让退舍之道也。为之拜者屈伏於人也。履迹而行惧不出︹也。东井秦分也。五车赵分也。秦兵必暴起亡主丧师留败赵地远至三年近七百日其应不远愿陛下思而防之曜大惧，於是躬亲二郊饬缮神祠望秩山川靡不周及大赦殊死已下复百姓税租之半。  

後赵石勒以日蚀避正殿三日令群公卿士各上封事勒时暴风大雨震电建德殿端门襄国市西门杀五人雹起西河介山大如鸡子平地三尺ㄜ下丈馀行人禽兽死者万数太原乐平武乡赵郡广平钜鹿千馀里树木摧折禾稼荡然勒正服于东堂以问徐光曰：历代已来有斯灾几也。光对曰：周汉魏晋皆有之虽天地之常然明主未始不为变所以敬天怒也。去年禁寒食介推帝乡之神也。历代所尊或者以为未宜替也。一人吁嗟王道尚为之虚拟况群神怨憾而不怒动上帝乎！纵不能令天下同尔介山左右晋文之所封也。宜任百姓奉之勒境内大疫死者十二三乃罢徽文殿作。  

石季龙嗣伪位以冀州百郡雨雹大伤秋稼下书深自咎责遣御史所在发水次仓麦赈给秋种尤甚之处差复一年时旱白虹经天季龙下《书》曰：朕在位六载不能上和乾象下济黎元以致白虹之变其令百僚各上封事解西山之禁蒲苇鱼除岁供之外皆无禁固公侯卿牧不得规占山泽夺百姓之利时白虹出自大社经凤阳门东南连天十馀刻乃灭季龙下《书》曰：盖古明王之理天下也。政以均平为首化以仁惠为本故能允协人和缉熙神物朕以眇薄君临万邦夕惕乾乾思遵古烈是以每下书蠲除徭赋休息黎元庶俯怀百姓仰禀三光而中年已来变眚弥显天文错乱时气不应斯由人怨於下谴感皇天虽朕之不明亦群后不能翼奖之所致也。昔楚相修政洪灾旋弭郑卿励道氛自消股肱之良用康群变而群公卿士各怀道迷邦拱默成败岂所望於台辅百司哉！其各上封事极言无隐，於是闭凤阳门唯元日乃开。  

前秦苻彳建时蝗虫大起自华泽至陇山食百草无遗牛马相啖毛猛兽及狼食人行路断绝彳建自蠲百姓租税减膳彻县素服避正殿符坚时秦雍二州地震裂水涌出金象生毛长安大风震电坏屋杀人坚惧而愈修德政焉时秋大旱坚减膳彻悬金玉绮绣皆散之戎士後宫悉去罗纨衣不曳地开山泽之利公私共之偃甲息兵与境内休息。又课百姓区种惧岁不登省节帛之费大官後宫减常度二等百寮之秩以次降之。  

後秦姚苌时天大雪苌下书深自责罚散後宫文绮珍宝以供戎事身食一味妻不重采姚兴嗣位以日月薄蚀降号称王大赦改元。  

後蜀李寿既僭即帝位时大风暴雨震其端门寿深自悔责命群司极尽忠言勿拘忌讳。  

## ●卷二百二十七  

○僭伪部　谋略倚任谋略  

夫巨猾乘时偷安天位虽目下裁物终底於阽危而临事制机多擅於权谲合奇正於樽俎料虚实於帷幄吻如神契出人表惜乎！志逾其量任过於力福不盈皆祸重於地借使识宝命之有数知神器之难移而能戮力勤王奋庸熙载忠略兼茂功名并劭则可谓知终以存义可久以立德与夫僭窃苟得祸移宗族者异矣。噫叔皮之论王命士衡之赋豪士者盖谓此也。  

前凉张茂为凉州牧雅有志节能断大事凉州大姓贾摹之妻弟也。势倾西土先是谣曰：手莫头图凉州茂以为信诱而杀之，於是豪右屏迹威行凉域。  

前赵刘曜僭即帝位既破陇右贼陈安时刘曜与凉州刺史张茂相持於河上曜自陇长驱至西河戍卒二十八万五千临河列营百馀里中钟鼓之声沸河动地自古军旅之盛未有斯比茂临河诸戍皆望风奔退扬声欲百道俱渡直至姑臧凉州大怖人无固志诸将咸欲速济曜曰：吾军旅虽盛不逾魏武之东也。畏威而来者三有二焉中军宿卫已皆疲老不可用也。张氏以吾新平陈安师徒殷盛以形声言之非彼五郡之众所能抗也。必怖而归命受制称藩吾复何求卿等试观之不出中旬张茂之表不至者吾为负卿矣。茂惧果遣使称藩（馀具僭伪事大门）。  

後赵石勒初为刘聪冀州牧既攻取邺三台以从子季龙为魏郡太守镇邺三台时幽州王浚署置百官奢纵氵虐勒有吞并之意欲先遣使以观察之议者佥曰：宜如羊陆抗书相闻时长史张宾有疾勒就而谋之宾曰：王浚假三部之力称制南面虽曰：晋藩实怀僭逆之志必思协英雄图济事业将军威声震于海内去就为存亡所在为轻重浚之欲将军犹楚之招韩信也。今权谲遣使无诚款之形脱生猜疑图之兆露後虽奇略无所设也。夫立大事者必先为之卑当称藩推奉尚恐未信羊陆之事臣未见其可勒曰：右侯之计是也。乃遣其舍人王子春董肇等多赍珍宝奉表推崇浚为天子曰：勒本小胡出自戎裔值晋纲弛御海内饥乱流离屯厄窜命冀州共相帅合以救性命今晋祚沦夷远播吴会中原无主苍生无系伏惟明公殿下州乡贵望四海所宗为帝王者非公复谁勒所以捐躯命兴义兵诛暴乱者正为明公驱除耳伏愿陛下应天顺时践登皇祚勒奉戴明公如天地父母公当察勒微心慈盼如子也。亦遗枣书而厚赂之浚谓子春等曰：石公一时英武据赵旧都成鼎峙之势何为称藩于孤其可信乎！子春对曰：石将军英才俊拔士马雄盛实如圣旨仰惟明公州乡贵望累叶重光出镇藩岳威声播于八表固以胡越钦风戎夷歌德岂惟区区小府而敢不敛袂神阙者乎！昔陈婴岂其鄙王而不王韩信薄帝而不帝者哉！但以知帝王不可以智力争故也。石将军之拟明公犹阴精之比太阳江河之比洪海尔项籍子阳覆车不远是石将军之明鉴明公何怪乎！。且自古胡人而为名臣者实有之帝王则未之有也。石将军非所以恶帝王而让明公也。顾取之不为天人之所许耳愿公勿疑浚大悦封子春等为列侯遣使报勒答以方物浚司马游统时镇范阳阴叛浚驰使降于勒勒斩其使送于浚以表诚实浚虽不罪统弥信勒之忠诚无复疑矣。子春等与王浚使至勒命匿劲卒精甲虚府羸师以示之北面拜使而受浚书浚遗勒麈尾勒伪不敢执悬之于壁朝夕拜之云：我不得见王公见王公所赐如见公也。复遣董肇奉表于浚期亲诣幽州奉上尊号亦修笺于枣乞并州牧广平公以见必信之诚者也，於是轻骑袭幽州浚将佐咸请出击勒浚怒曰：石公来正欲奉戴我也。敢言击者斩乃命设飨以待之，於是勒晨至蓟叱门者开门疑有伏先驱牛羊数千头声言上礼实欲填诸街巷使兵不得发浚乃或坐或起勒升其厅事命甲士执浚驿送襄国市斩之。  

前燕慕容初为鲜卑都督晋惠帝太安初宇文莫圭遣弟屈云   寇边城云   别帅大素延攻掠诸部亲击败之素延怒率众十万围棘城众咸惧人无距志曰：素延虽犬羊蚁聚然军无法制已在吾计中矣。诸君但为力战无所忧也。乃躬贯甲胄驰出击之素延大败追奔百里俘斩万馀人怀帝永嘉初自称鲜卑大单于时平州刺史东夷校尉崔毖自以为南州士望意存怀集而流亡者莫有赴之毖意拘留乃阴结高句骊及宇文国等谋灭以分其地元帝大兴初三国伐曰：彼信崔毖虚说邀一时之利乌合而来耳既无统一莫相归服吾今破之必矣。彼军初合其锋甚锐幸我速战。若逆击之落其计矣。靖以待之必怀疑贰迭相猜防一则疑吾与毖谲而覆之二则自疑三国之中与吾有韩魏之谋者待其人情沮惑然後取之必矣，於是三国攻棘城闭门不战遣使送牛酒以犒宇文大言於众曰：崔毖昨有使至，於是二国果疑宇文同於也。引兵而归简锐士配世子推锋於前次子翰领精骑为奇兵从旁出直冲其营大败之宇文悉独官仅以身免尽俘其众於其营。  

慕容既为燕王将图石氏从容谓诸将曰：石季龙自以安乐诸城守防严重城之南北必不设备今。若诡路出其不意冀之北土尽可破也，於是率骑二万出翳翁塞长驱至於蓟城进渡武遂津入于高阳所过烧焚积聚掠徙幽冀三万馀户。  

慕容隽僭即帝位自和龙至蓟城幽冀之人以为东迁互相惊扰所在屯结其下请讨之隽曰：群小以朕东巡故相惑耳今朕既至寻当自定然不虞之备亦不可不为，於是内外戒严。  

前秦符坚僭即天王位密谋兼并欲观审慕容[C260]隙乃遣其西戎主簿郭辩潜结匈奴左贤王曹毂令毂遣使诣邺辩因从之燕太尉侍中皇甫真兄典仕坚为散骑常侍从子奋覆并显关西辩既至邺历造公卿言於真曰：辩家为秦所诛故寄命曹王贵兄常侍及奋覆兄弟并相知在素真怒曰：臣无境外之交斯言何以及我君似奸人得无因缘假乎！乃白慕容请穷诘之并不许辩还谓坚曰：燕朝无纲纪实可图之鉴机识变唯皇甫真耳坚曰：以六州之地岂无智识一人哉！真亦秦人而燕用之固知关西多君子矣。  

後秦姚苌初僭称万年秦王闻慕容冲攻长安议进趋之计群下咸曰：宜先据咸阳以制天下苌曰：燕因怀奋之士而起兵。若功成事建咸有东归之思安能久固秦川吾欲移兵岭北广收资实须秦弊燕回然後垂拱取之兵不血刃坐定天下此卞庄得二虎之义也。苌遣诸将攻新平克之因略地至安定岭北诸城尽降之乃执符坚遂僭即帝位还安定以其太子兴镇长安而与登相距登冯翊太守兰犊与符师奴离贰慕容永攻之犊遣使请救苌将赴之尚书令姚左仆射尹纬等言於苌曰：符登近在瓦亭陛下未宜轻举苌曰：登迟重少决每失时机闻吾自行正当广集兵资必不能轻军深入两月之间足可克此三竖吾事必济矣。遂帅师于渥源师奴率众来距大战败之尽俘其众。又擒兰犊收其士马及符登进逼安定诸将劝苌决战苌曰：与穷寇竞胜兵家之下吾将以计取之，於是留其尚书令姚守安定夜袭登辎重于大界克之诸将咸欲因登骇乱击之苌曰：登众虽乱怒气犹盛未可轻也。遂止登将雷恶地率众降苌拜为镇东将军魏褐飞自称大将军冲天王率氐胡数万人攻安北姚当成於杏城雷恶地应之攻镇东姚汉得於李润苌议将讨之群臣咸曰：陛下不忧六十里符登乃忧六百里褐飞苌曰：登非可卒殄吾城亦非登所能卒图恶地多智非常人也。南引褐飞东结董成甘言美说以成奸谋。若杏城李润恶地据之控制远近相为羽翼长安东北非复吾有，於是潜军赴之苌时众不满二千褐飞恶地众至数万氐胡赴之者首尾不绝苌每见一军至辄有喜色群下怪而问之苌曰：今同恶相济皆来会集吾得乘胜席卷一举而覆其巢穴东北无复馀也。褐飞等以苌兵少尽众来攻苌固垒不战示之以弱潜遣子崇率骑数百出其不意以乘其後褐飞兵扰乱苌遣镇远王超平远讠单亮率步骑击之褐飞众大溃斩褐飞及首级万馀时镇东荀曜据逆万堡密引符登苌与登战败於马头原收众复战姚硕德谓诸将曰：上慎於轻战每欲以计取之今战既失利而更逼贼者必有繇也。苌闻而谓硕德曰：登用兵迟缓不识虚实今轻兵直进迳据吾东必荀曜坚子与之连结也。事久变成其祸难测所以速战者欲使竖子谋之未就好之未深散败其事耳进战大败之登退屯于苌如阴密攻登敕其太子兴曰：荀曜好奸变将为国害闻吾还北必来见汝汝便执之曜果见兴於长安兴遣尹纬让而诛之符登与窦冲相持苌议击之尹纬言於苌曰：太子纯厚之称著於遐迩将领英略未为远近所知宜遣太子亲行可以渐广威武防之原苌从之戒兴曰：贼徒知汝转近必相驱入堡聚而掩之无不克矣。比至胡空堡冲围自解登闻兴向胡空堡引还而兴因袭平凉大获而归咸如苌策使兴还镇长安。  

後凉吕光初仕符登为鹰扬将军会符双反於秦州坚将杨世成为双将荀兴所败光与王鉴欲速战光曰：兴初破世成奸气渐张宜持重以待其弊兴乘胜轻来粮竭必退退而击之可以破也。二旬而兴退诸将不知所为光曰：揆其奸计必攻榆眉。若得榆眉据城断路资储复赡非国之利也。宜速进师。若兴攻城尤须赴救如其奔也。彼粮既尽可以灭之鉴从焉果败兴军。  

西秦乞伏国仁自称大都督领秦河二州牧明年长安秘宜及诸羌虏来击国仁四面而至国仁谓诸将曰：先人有夺人之心不可坐待其至宜抑威饵敌羸师以张之军法所谓怒我而怠寇也，於是勒众五千袭其不意大败之秘宜奔还南安寻与其弟莫侯悌率众三万馀户降於国仁。  

乞伏乾归自称大将军河南王为吕光所伐咸劝其东奔成纪乾归不从谓诸将曰：昔曹孟德败袁本初於官渡陆伯言摧刘玄德於白帝皆以权略取之岂在众乎！光虽举全州之军无经远之算不足惮也。且其精卒尽在吕延延虽勇而愚易以奇策制之延军。若败光亦遁还乘胜追奔可以得志众咸曰：非所及也。隆安元年光遣其子纂伐乾归使吕延为前锋乾归泣谓众曰：今事势穷蹙逃命无所死中求生正在今日凉军虽四面而至然相去辽远山河既沮力不周接败其一军而众军自退乃纵反间称秦王乾归众溃东奔成纪延信之引师轻进为乾归所败遂斩之北燕冯跋初为慕容熙所怒密欲诛跋兄弟跋兄弟谋曰：熙今昏虐兼忌吾兄弟既还首无路不可坐受诛灭当及时而起立公侯之业事。若不成死未晚乎！遂与万泥等二十二人结谋跋与二弟乘车使妇人御潜入龙城匿于北部司马孙护之室遂杀熙立高云   为主。  

南凉秃乌孤自称武威王从容谓其群下曰：陇右区区数郡地耳因其兵乱分裂遂至十馀乾归擅命河南业阻兵张掖虐氐假息据姑藏吾藉父兄遗烈思廓清西夏兼弱攻昧三者何先杨统进曰：乾归本我所部终必归服业儒生才非经世权臣擅命制不繇已千里伐人粮运悬绝。且与我邻好许以分灾共患乘其危弊非义举也。吕光衰老嗣绍冲ウ二子纂弘虽颇有文武而内相猜忌。若天威临之必应锋瓦解宜遣车骑镇浩镇北据廉川乘虚迭出多方以误之救右则击其左救左则击其右使纂疲於奔命人不得安其农业兼弱攻昧，於是乎！在不出二年可以坐定姑臧姑臧既拔二寇不待兵戈自然服矣。乌孤然之遂阴有并吞之志。  

南燕慕容德初为慕容所封范阳王俄而符坚将符双据陕以叛坚将符柳起兵χ罕将应之德劝乘[C260]讨坚辞旨慨慷识者言其有远略竟不能用後遇败徙于长安及符坚以兵临江拜德为奋威将军坚之败也。还次荥阳德言於曰：昔勾践栖於会稽终获吴国圣人相时而动百举百全天将悔祸故使秦师襄败宜乘弊以复社稷不纳。  

北凉沮渠蒙逊自称凉州牧率步骑三万伐秃亻辱檀次于西郡大风从西北来气有五色俄而昼昏至显美徙数千户而还亻辱檀追及蒙逊于穷泉蒙逊将击之诸将皆曰：贼已安营弗可犯也。蒙逊曰：亻辱檀谓吾远来疲弊必轻而无备及其垒壁未成可以一鼓而灭进击败之乘胜至于姑臧夷夏降者万千馀户亻辱檀惧请和许之而归其後蒙逊攻浩而蛇盘于帐前蒙逊笑曰：前为腾蛇今盘在吾帐天意欲吾回师先定酒泉烧攻具而还次于川岩闻李士业徵兵欲攻张掖蒙逊曰：入吾计矣。但恐闻吾回军不敢前也。兵事尚权乃露布西境称得浩将进军黄谷士业闻而大悦进入都渎涧蒙逊潜军逆之败士业于坏城。  

夏赫连勃勃僭称天王大单于诸将言於勃勃曰：陛下将欲经营宇内南取长安宜先固根本使人心有所凭系然後大业可成高平险固山川沃饶可以都也。勃勃曰：卿徒知其一未知其二吾大业草创众旅未多姚兴亦一时之雄关中未可图也。且其诸镇用命我。若专固一城彼必并力於我众非其敌亡可立待吾以云   骑风驰出其不意救前则击其後救後则击其前使彼疲於奔命我则游食自。若不及十年岭北河东尽我有也。待姚兴死後徐取长安姚泓凡弱小儿擒之方略已在吾计中矣。昔轩辕氏亦迁居无常二十馀年岂独我乎！，於是侵掠岭北其後宋高祖为晋将将兵伐後秦姚泓勃勃谓群臣曰：刘裕伐秦水陆兼进。且裕有高世之略姚泓，岂能自固吾验以天时人事必当克之。又其兄弟内叛安可以距人裕既克长安利在速返正可留子弟及诸将守关中待裕发轸吾取之。若拾芥耳不足复劳吾士马，於是秣马厉兵休养士卒寻进据安定姚泓岭北镇戍郡县悉降勃勃，於是尽有岭北之地遂僭即帝位群臣劝都长安勃勃曰：朕，岂不知长安累帝旧都有山河四塞之固但荆吴僻远势不能为人之患东魏与我同壤境去北京裁数百馀里。若都长安北京恐有不守之忧朕在统万彼终不敢济河诸卿未见此耳其下咸曰：非所及也。  

前蜀王建初为西川节度使大起蜀军败岐梓之兵於利州东川节度使顾彦晖惧而乞和请与岐人绝建许之其後山南之师寇东川彦晖求援於建建出兵赴之大败兴元之众洎军旋建乘虚掩袭梓州虏彦晖置於成都遂兼有两川自此军锋益炽山南诸州皆为建所有复攻秦陇等州李茂贞削弱不能守或劝建因取凤翔建曰：此言失策吾所得已多不俟复增岐下茂贞虽常才然名望宿著与朱公力争不足仅守有馀韩生所谓入为敌出为席籍是也。宜援而固之为吾盾卤耳。  

後蜀孟知祥初为西川节度使後唐天成中安重诲专权用事以知祥庄宗旧识方据大藩虑久而难制潜欲图之是时客省使李严以前使於蜀洞知其利病因献谋於重诲请以已为西川监军庶效方略以制知祥朝廷可之及严至蜀知祥延揖甚至徐谓严曰：都监前因奉使请兵伐蜀遂使东西两朝俱至破灭三川之人其怨已深今既复来人情大骇固奉令不暇也。即遣人执下阶斩於阶前其後朝廷每除剑南牧守皆令提兵而往或千或百分守郡城时董璋作镇东川已数年矣。亦有雄据之意会唐朝以夏鲁奇镇遂州李仁矩镇阆州皆领兵数千人赴镇复授以密旨令制御西川董璋觉之乃与知祥通好结为婚家以固辅车之势知祥虑唐军骤至与遂阆兵合则势不可支吾遂与璋协谋令璋以本部军先取阆州知祥遣大将军李仁罕赵廷隐等率军围遂州长兴元年冬唐军伐蜀至剑门二年二月以遂阆既舀。又粮运不接乃班师三年知祥。又破董璋乃自领东西两川节度使。  

○僭伪部　倚任  

《书》曰：任贤勿二傅曰：知臣莫。若君则知鱼水之契小大之用何莫繇斯观夫僭窃之主委任所至绝疑虑之心杜谗邪之口用其方略倚以事权或致效於当时或建功於不世开地千里专制一方幸获保全未至覆灭者亦可谓得信任之效也。  

前凉张轨为凉州刺史威著西州化行河右以宋配阴充汜瑗阴澹为股肱谋主。  

张天锡袭凉州牧敦煌索泮世为冠族天锡辅政以泮为冠军记室参军天锡即位拜司兵历位禁中录事执法御掾州府肃然郡县改迹迁羽林左监有勤之称出为中垒将军西郡武威太守典戎校尉政务宽和戎夏怀其惠天锡甚敬之。  

前赵刘元海初即汉王位皆从祖刘宣之谋也。故以宣为丞相特荷尊重勋威莫二军国内外靡不专之王弥叛乱进逼雒阳既败走谓其党刘灵曰：晋兵尚强归无所厝刘元海昔为质子我与之周旋京师深有分契今称汉王将归之可乎！灵然之乃渡河归元海元海闻而大悦遣其侍中兼御史大夫郊迎致书於弥曰：以将军有不世之功超时之德故有此迎耳速望将军之来孤今亲行将军之馆取拂席洗爵敬待将军及弥见元海劝称尊号元海谓弥曰：孤本谓将军如窦周公耳今真吾孔明仲华也。烈祖有云：吾之有将军如鱼之有水，於是署弥司隶校尉加侍中刘聪僭即帝位刘曜攻郭默于怀城收其米粟八十馀万斛列三屯以守之聪遣使谓曜曰：今长安假息刘琨游魂此国家所尤宜先除也。郭默小鬼何足以劳公神略可留征虏将军贝丘王翼光守之公其还也，於是曜归蒲坂俄而徵聘辅政永嘉之乱刘殷没於聪聪奇其才而擢用之累至侍中太保录尚书事。  

後赵石勒初为刘元海辅汉将军引张宾为谋主机不虚发算无遗策成勒之基业皆宾之勋也。及勒为赵王累加宾右长史大执法封濮阳侯专总朝政位冠百寮常呼曰：右侯谓宾曰：吾所未了右侯已了复何疑哉！。  

石季龙僭称居摄赵天王使太子遂省可尚书奏事选牧守祀郊庙唯征伐刑断乃亲览之及杀遂立子宣为太子以石韬为太尉与太子宣迭日省可尚书奏事。又命石宣石韬生杀拜除皆迭日省决不复启也。时豪戚侵恣贿公行季龙患之擢殿中侍御史李巨为御史中丞特亲任之自此百寮震慑州郡肃然。  

前燕慕容初为大单于既立四郡以统流人，於是推举贤才委以庶政以河东裴嶷代郡鲁昌北平阳耽为谋主北海逢羡广平游遂北平西方度勃海封抽西河宋河东裴开为股肱勃海封奕平原宋该安定皇甫岌兰陵缪恺以文章才隽任居枢要以裴嶷为长史委军国之谋後谓群僚曰：裴长史名重中朝而降屈于此，岂非天以授孤也。  

慕容僭即王位以阳裕为郎中令迁大将军左司马破高句丽北灭宇文归皆豫其谋甚器重之。  

慕容隽僭即帝位既寝疾谓慕容恪曰：吾所疾忄然当恐不济修短命也。复何所恨但二寇未除景茂冲幼（景茂字）虑其未堪多难吾欲远追宋宣以社稷属汝恪曰：太子虽幼天纵聪圣必能胜残刑措不可以乱正统也。隽怒曰：兄弟之间岂虚饰也。恪曰：陛下。若以臣堪荷天下之任者宁不能辅少主乎！隽曰：汝行周公之吾复何忧李绩清方忠亮堪任大事汝善遇之。  

慕容既嗣伪位以慕容恪为大宰录尚书事行周公事慕容评为大傅副替朝政既庸弱国事皆委之於恪其後境内多水旱恪评并稽首归政请逊位还第断其让表恪评等乃止。  

前秦符彳建僭即帝位弟雄字元才为佐命元勋彳建尝曰：元才吾臣旦也。及卒彳建哭之呕血曰：天不欲吾定四海邪何夺元才之速也。又以中书令王堕著匪躬之称彳建尝叹曰：天下群官皆如王令君者阴阳曷不和乎！甚敬重之。  

符坚僭即符秦天王位以王猛为中书侍郎累迁尚书左仆射辅国将军司隶校尉加骑都尉居中宿卫时猛年三十六岁中五迁权倾内外宗戚旧臣皆害其宠尚书仇腾丞相长史席宝数讠替毁之坚大怒黜腾为甘松护军宝白衣领长史尔後上下咸服莫有敢言坚既平慕容命猛留镇冀州坚遣猛於六州之内听以便宜从事简召英隽以补关东守宰授讫俄。又除王猛为丞相加都督中外诸军事猛表让久之坚曰：卿昔螭蟠布衣朕龙潜弱冠属世事纷纭厉事之际颠覆厥德朕奇卿於暂见拟卿为卧龙卿以异朕於一言回考之雅志，岂不精契神交千载之会虽傅岩入梦姜公悟兆今古一时亦不殊也。自卿辅政几将二纪内百揆外荡群凶天下向定彝伦始叙朕。且欲从容於上望卿劳心於下弘济之务非卿而谁遂不许其後数年复授司徒猛上疏让不从乃受命军国内外万机之务事无巨细莫不归之猛宰政公平流放尸素救幽滞显贤才外修兵革内崇儒学劝课农桑教以廉耻无罪而不刑无才而不任庶绩咸熙百揆时叙，於是兵强国富垂及升平猛之力也。猛死坚哭之恸谓太子宏曰：天不欲使吾平一六合邪何夺吾景略之速也。坚季弟融封安乐王固辞坚以为侍中铨综内外刑政修理进才理滞王景略之流也。尤善断狱奸无所容故为坚所委任。  

後秦姚襄初为并州刺史以王亮为长史俄而亮卒襄哭之甚恸曰：天将不欲成吾事乎！王亮舍我去也。姚苌初僭称万年秦王称制行事以南安姚晃尹纬为左右司马天水狄伯支为师及僭即帝位以纬为左仆射晃为右仆射伯支为从事中郎尚书苌疾笃召太尉姚及纬晃伯支等入遗授辅政苌谓兴曰：有毁此诸人者慎无受之姚兴初为姚苌伪太子苌死兴秘不发丧自称大将军以左仆射尹纬为长史纬与兴灭符登成兴之业皆纬之力也。及纬死兴甚悼之。  

後蜀李班既嗣伪位以李寿录尚书事辅政班居中执襄礼政事皆委寿及司徒何点尚书令王怀等。  

後燕慕容垂僭即帝位以伪太子宝录尚书政事巨细皆委之垂扌大纲而已。又以宝领侍中大单于骠骑大将军幽州牧建留台于龙城以高阳王慕容隆录留台尚书事。  

北燕冯跋僭称天王以弟素弗为侍中车骑大将军录尚书事跋之伪业素弗所建也。素弗死跋哭之哀恸比葬七临之。  

南凉秃利鹿孤嗣伪王位垂拱而已军国大事皆委其弟车骑将军亻辱檀及利鹿孤寝疾令曰：内外多虞国机务广其令车骑嗣业。  

南燕慕容德僭即帝位以慕容锺为司徒累进奇策德用之颇中繇是政无大小皆以委之遂为佐命元勋德平青州至莒城渤海太守封孚出降德曰：朕平青州不以为庆嘉於得卿也。尝外扌机事内参密谋北凉沮渠蒙逊自称凉州牧以敦煌张穆博通经史才藻清赡擢拜中书侍郎委以机密之任後僭称河西王平酒泉得宋繇曰：孤不喜克李歆欣得宋繇耳拜尚书吏部郎中委以铨衡之任蒙逊将死也。以子牧犍委之。  

伪燕刘守光僭窃於幽州有云   州人张万进初为本州小校亡命投幽州守光厚遇之任为礻卑将守光兼有沧景之地令其子继威主留务继威年幼未能政事以万进佐之凡关军政一皆委任。  

## ●卷二百二十八  

○僭伪部　崇儒务农好文礼士崇儒  

夫设庠序之教振洙泗之风有国者所以化民成俗也。自晋室板荡群雄竞起跨州连县僭窃大号而或崇尚儒术建设学校明饮射之礼旌鸿硕之才亦区区之至也。  

前赵刘曜既僭即皇帝位立太学於长乐宫东小学於未央宫西简百姓年二十五已下十三已上神志可教者千五百人选朝贤宿儒明经笃学以教之以中书监刘均领国子祭酒置崇文祭酒秩次国子散骑侍郎董景道以明经擢为崇文祭酒以游子远为大司徒。又尝临太学引试学生之上第者拜郎中。  

後赵石勒初为征东大将军幽州牧立太学简明经善书史署为文学掾选将佐子弟三百人教之及为赵王增置宣文宣教崇儒崇训十馀小学于襄国四门简将佐豪右子弟百馀人以教之。且备击柝之卫。又亲临大小学考诸学生经义尤高者赏帛有差既僭帝位命郡国立学官每郡置博士祭酒二人弟子百五十人三考修成显升台府，於是擢拜太学生五人为佐著作郎录述时事。  

石季龙僭称大赵天王下书令诸郡国立五经博士初勒置大小学博士至是复置国子博士助教季龙昏虐无道颇慕经学遣国子博士诣雒阳写石经校中经于秘书国子祭酒聂熊注梁春秋列于学官。  

前燕慕容初为大单于昌黎公以平原刘赞儒学该通引为东庠祭酒其世子率国胄束修受业焉览政之暇亲临听之，於是路有颂声礼让兴矣。  

慕容既为燕王赐其大臣子弟为官学生者号高门生立东庠于旧宫以行乡射之礼每月临观考试优劣雅好文籍勤於讲授学徒甚盛至千馀人著典诫十五篇以教胄子。又亲临东庠考试学生其经通秀异者擢充近侍。  

慕容隽僭即皇帝位立小学于显贤里以教胄子前秦符坚既僭皇帝位立学校广修学宫召郡国学生通一经以上充之公卿以下子孙并遣受业其有学为通儒才堪事清修廉直孝弟力田者皆旌表之，於是人思劝厉号称多士。又亲临太学考诸生经义优劣品而第之问难五经博士多不能对坚谓博士王曰：朕一月三临太学黜陟幽明躬亲奖励罔敢倦违，庶几周孔微言不由朕而坠汉之二武其可追乎！对曰：自刘石扰覆华畿二都鞠为茂草儒生罕有或存坟籍灭而莫纪经沦学废奄。若秦皇陛下神武拨乱道隆虞夏开庠序之美弘儒教之风化盛隆周垂馨千祀汉之二武焉足论哉！坚自是每月一临太学诸生竞劝焉其後临太学考学生经义上第擢叙者八十三人自永嘉之乱庠序无闻及坚之僭颇留心儒学王猛整齐风俗政理称举学校渐兴。又令中外四禁二卫四军长上将士皆令修学课後宫置典学立内司以授于掖庭选阍人及女隶有聪识者署博士以授经。又行礼于辟雍祀先师孔子其太子及公卿大夫之元子皆束修释奠焉。  

後秦姚苌既僭即皇帝位乃立太学礼先贤之後其後破符登乃下书令留台诸镇各置学官勿有所废考试优劣随才擢叙姚兴既僭帝位时天水姜龛东平淳于岐冯翊郭高等皆耆儒硕德经明行修各门徒数百教授长安诸生自远而至者万数千人兴每於听政之暇引龛等于东堂讲论道艺错综名理凉州胡辨符坚之末东徙雒阳讲授弟子千有馀人关中後进多赴之请业兴敕关尉曰：诸生谘访道义修已厉身往来出入勿拘常限，於是学者咸劝儒风盛焉其後立律学于长安召郡县散吏以授之其通明者还之郡县论决刑狱。  

後蜀李雄既僭即帝位是时海内大乱而蜀独无事故归之者相寻雄乃兴学校置史官听览之暇手不释卷。  

北燕冯跋既僭称天王下《书》曰：武以平乱文以经务宁国济俗所凭焉自顷丧难礼隳乐坏闾阎绝讽诵之音後生无庠序之教子衿之叹复兴于今岂所以穆章风化崇阐斯文可营建太学以长乐刘轩营丘张炽成周翟崇为博士郎中简二千石已下子弟年十五已上教之。  

南凉秃利鹿孤既僭称西河王谓其群下曰：二三君子其极言无讳吾将览焉祠部郎中史对曰：古之王者行师以全军为上破军次之拯溺救焚东征西怨今不以绥宁为先唯以徙户为务安土重迁故有离叛所以斩将克城土不加广今取士拔才必先弓马文章学艺为无用之条非所以来远人垂不朽也。孔子曰：不学礼无以立宜建学校开庠序选耆德硕儒以训胄子利鹿孤善之，於是以田玄冲赵诞为博士祭酒以教胄子。  

南燕慕容德既僭帝位建立学官简公卿以下子弟及二品士门二百人为太学生。  

○僭伪部　务农  

夫僭窃之国疆宇尤隘武功是用兵食是资则有劝课区种引利沟渎设官以勉之严罚以督之盖亦承天势取地利劳来农事以丰年使国有储峙民无流散为自固者之计矣。故能抗拒征伐苟延岁月良在兹乎！至於举王者之事窃耕耘之名斯为僭礼何足尚也。  

前凉张骏为凉州牧以晋明帝太宁元年亲耕籍田西凉李称凉州牧既迁酒泉乃敦劝稼穑群寮以年频登百姓乐业请勒铭酒泉许之，於是使儒林祭酒刘彦明为文刻石颂德。  

後赵石勒为赵王元年遣使循行州郡劝课农桑其後以右常侍霍皓为劝课大夫与典农使者朱表典劝都尉陆克等巡行州郡核定户籍劝课农桑最修者赐爵五大夫及僭即帝位亲耕籍田。  

石季龙初称大赵天王如长乐卫有田畴不辟桑业不者贬其守宰而还及僭即帝位亲耕籍田于其桑梓苑其妻杜氏祠先蚕于近郊。  

前燕慕容僭称燕王躬巡郡县劝课农桑以牧牛给贫家田于苑中公收其八二分入私有牛而无地者亦田苑中公收其七三分入私记室参军封裕谏之乃令曰：君以黎元为国黎元以为命。然则农者国之本也。而二千石令长不遵孟春之令惰农弗劝宜以尤不修辟者措之刑罚肃厉属城主者明详推检具状以闻苑囿悉可罢之以给百姓无田业者贫者全无资产不能自存各赐牧牛一头。若私有馀力乐取官牛垦官田者其依魏晋旧法沟洫溉灌有益官司主者量造务尽水陆之势中州未平兵难不息勋诚既多官僚不可以减也。待克平凶鬼徐更议之百工商贾数四佐与列将速定大员馀者还农学生不任训教者亦除员录。  

前秦符坚僭称大秦天王课农桑。又亲耕籍田其妻苟氏亲蚕于近郊其後。又遣使巡察四方劝课农桑。又以境内旱课百姓区种。又以关中水旱不时议依郑白故事发其王侯已下及豪望富室僮隶二万人开泾水上源凿山起堤通渠引渎以溉冈卤之田及春而成百姓赖其利。  

北燕冯跋僭称天王励意农桑勤心政事乃下书省徭薄赋惰农者戮之力田者褒赏命尚书纪达为之条制。又下《书》曰：今海宇无虞百姓宁业而田亩荒秽有司不随时督察欲令家给人足不亦难乎！桑柘之益有生之本此土少桑人未见其利可令百姓植桑一百根柘二十根。  

北凉沮渠蒙逊称凉州牧下《书》曰：孤以虚薄猥忝时运未能弘阐大猷戡荡群孽使桃虫鼓翼东京封豕蒸涉西裔戎车屡动干戈未戢农失三时之业百姓户不粒食可户省百徭专功南亩明设科条务尽地利。  

○僭伪部　好文  

昔十六国之君皆以晋室衰微拓据境土然而居礼义之乡睹衣冠之俗积习生常遂革其性或著述词赋或善工草隶延词学之士游集於文义聚经史之言讨论於典训故先圣之言曰：有教无类诚不诬哉！前凉张骏十岁能属文张天锡少有文才流誉远近西凉李少而好学通涉经史尤善文义及为凉公於南门外临水起靖恭堂图自古圣帝明王忠臣孝子烈士贞女亲为序颂以明鉴戒之义後迁居酒泉上巳日宴于曲水命群寮赋诗而亲为之序既而秃亻辱檀入据姑臧沮渠蒙逊基宇稍广，於是慨然著述志赋先是河右不生楸槐柏漆张骏之世取於秦陇而植之终而皆死而酒泉宫之西北隅有槐树生焉。又著槐树赋以寄情盖叹僻陋遐方立功非所也。亦命主簿梁中庸及刘彦明等并作。又感兵难繁兴时俗讠宣竞乃著大酒容赋以表恬豁之怀前妻同郭辛纳女卒亲为之诔自题诗赋。又数十篇。  

前赵刘元海幼好学师事上党崔游习毛诗京氏易马氏尚书尤好春秋《左氏传》孙吴兵法略皆诵之史汉诸子无不综览。  

刘聪幼而聪悟好学博士朱纪大奇之年十四究通经史兼综百家之言孙吴兵法靡不诵之工草隶善属文著述怀诗百馀篇赋颂五十馀篇。  

刘曜读书志於广览不精思章句而善属文前秦符坚八岁请师就学祖洪曰：汝戎狄异类世知饮食今乃求学邪欣而许之及僭即位亲临太学考学生经义优劣品而第之问难五经博士多不能对符丕少而聪慧好学博综经史。  

後秦姚兴博学善谈论尤好诗咏初为伪太子与其中舍人梁喜洗马范勖等讲论不以兵难废业时人化之。又与黄门郎章尚书郎富允文以儒术侍讲胡义周夏侯稚以文章游集及僭即位其给事黄门侍郎古成诜中书侍郎王尚尚书郎马岱等以文章雅正参管机密时凉州刺史王尚有罪禁南台别驾宗敞等上表理之兴谓其黄门侍郎姚文祖曰：卿知宗敞乎！文祖曰：与臣州里西方之英隽兴曰：有表理王尚文义甚佳当王尚研思耳文祖曰：尚在南台禁止不与宾客交通敞寓於杨桓非尚明矣。兴曰：若尔桓为措手乎！文祖曰：西方评敞甚重优於杨桓敞昔与吕超周旋陛下试可问之兴因谓超曰：宗敞文才何如可是谁辈超曰：敞在西土时论甚美方敞魏之陈徐晋之潘陆即以表示超曰：凉州小地宁有此才乎！超曰：臣以敞馀文比之未足称多琳琅出于昆岭明珠生于海滨。若必以地求人则文命大夏之弃夫臣昌东夷之摈士但当问其文采如何不可以区宇格物兴悦赦敞之罪以为尚书。  

後蜀李雄僭伪位听览之暇手不释卷李班初为伪太子引名士王嘏及陇西董融天水文[B196]等以为宾友每谓融等曰：观周景王太子晋魏太子丕吴太子孙登文章鉴识超然卓绝未尝不有惭色何古贤之高朗後人之莫逮也。  

李期聪慧好学弱冠能属文。  

後凉吕光既破龟兹入其城大飨将士赋诗言志见其宫室壮丽命参军京兆业著龟兹宫赋以讥之後燕慕容宝初为伪太子砥砺自修敦崇儒学工谈论善属文。  

蜀王衍自童年即能属文甚有才思尤能为艳歌或有所著蜀人皆传诵焉。  

○僭伪部　礼士  

聘名士礼贤才盖有国之大方王者之盛德观夫僭号假名之主亦乃备玄之礼驰蒲版之书搜隐Т旌岩穴或任高於义士或询谋於全才善话是遵构谗靡间故能专制土宇少延岁月天未悔祸何斯言之不诬。  

前凉张祚僭即帝位遣使者张兴备礼徵宋纤为太子友纤时年八十笃学不倦兴逼喻甚切纤喟然叹曰：德非庄生才非干木何敢稽停明命遂随兴至姑臧兴遣其太子秦和以执友礼造之纤称疾不见赠遗皆不受寻迁太子太傅。  

前赵刘元海初为左贤王时後部人陈元达少孤贫尝躬耕兼诵书乐道行咏忻忻如也。至四十不与人交通元海招之达不答及元海僭号。又徵为黄门郎刘曜僭即帝位徙都长安时天水杨轲少好易长而不娶学业精微养徒数百曜徵拜太常轲固辞不起曜亦敬而不逼遂隐于陇山。  

後赵石勒初为刘元海安东大将军开府置左右长史司马从事中郎进军攻钜鹿常山害二郡守将舀冀州郡县堡壁百馀众至十馀万其衣冠人物集为君子营乃引张宾为谋主始署军功曹以刁膺张敬为股肱[B196]安孔苌为爪牙支雄呼延莫王杨桃豹逯明吴豫等为将率後以张宾为右长史大执法封濮阳侯任遇优显宠冠当时入则格言出则归美勒甚重之每朝常为之正容貌简辞令呼曰：右侯而不名之勒朝莫与为比也。勒谓宾曰：邺魏之旧都吾将营建慨风俗殷杂须贤望以绥之谁可任也。宾曰：晋故东莱太守南阳赵彭忠亮笃敏有佐时良将军。若任之必能允副神规勒，於是徵彭署为魏郡太守彭至入泣而辞曰：臣往策名晋室食其禄矣。犬马恋主窃不敢忘诚知晋之宗庙鞠为茂草亦犹洪川东逝往而不还明公应符受命可谓攀龙之会但受人之荣复事二姓臣志所不为恐亦明公之所不许。若赐臣馀年全臣一介之愿者明公大造之惠也。勒默然张宾进曰：自将军神旗所经衣冠之士靡不变节未有能以大义进退者至如此贤以将军为高祖自拟为四公所谓君臣相知此足成将军不世之高何必吏之勒大悦曰：右侯之言得孤心矣，於是赐安车驷马养以卿禄辟其子明为参军。  

石季龙既嗣伪位时天水杨轲隐遁刘曜徵不就居长安中季龙备玄束帛安车徵之轲以疾辞迫之乃发既见季龙不拜与语不言命舍之于永昌邑第有司以轲倨傲请从大不敬论季龙不从下书任轲所尚轲在永昌季龙每有馈饩辄口授弟子使为表谢其文甚美览者叹有深致。  

冉闵既僭帝位备礼徵狄道辛谧为太常谧不食因卒前燕慕容初为辽东公时晋昌黎太守裴嶷与兄子开投甚悦以为长史後谓群僚曰：裴长史名重中朝而降屈于此，岂非天以授孤也。有高瞻者随晋东夷校尉崔毖伐于棘城毖奔败瞻随众降于署为将军瞻称疾不起敬其姿器候之。  

慕容隽僭即伪位平范阳得太守李产历位尚书隽敬其儒雅後与韩常俱傅东宫从太子晔入朝隽顾谓左右曰：此二傅一代伟人未易继也。其见重如此慕容僭即帝位以安车徵上谷公孙凤凤初隐于昌黎之九城山至邺见不言不拜衣食举动如在九城宾客造请得与言数年病卒。又徵平郭公孙永至邺永见不拜王公已下造之皆不与言虽经隆冬盛暑端然自。若一岁馀诈狂送之平郭。  

前秦符坚初镇关中将有大志闻华山王猛名遣吕婆楼招之一见便。若平生语及废兴大事异符同契。若元德之遇孔明也。及僭即帝位遣使徵泰山张忠及至长安坚赐以衣冠忠辞曰：年朽落不堪衣冠请以野服入觐从之及见坚谓之曰：先生考山林研精道素独善之美有馀兼济之功未也。故远屈先生将任齐尚父忠辞曰：昔因丧乱避太山与鸟兽为侣以全朝夕之命属尧舜之世思一奉圣颜年衰志谢不堪展效尚父之况非敢窃拟山栖之性情存岩岫乞还馀齿归死岱宗坚以安车送之坚。又闻平郭公孙永年馀九十将备礼徵之叹其年老路远乃遣使者致问未至而亡坚深悼之谥曰：崇虚先生後平襄阳坚素闻习凿齿名与释道安俱舆而致焉既见与语大悦之赐遗甚厚。又以其蹇疾与诸镇《书》曰：昔晋氏平吴利在二陆今破汉南获士裁一人半耳及坚为慕容所图乃遣鸿胪郝雉徵处士王嘉于到兽山既至召於外殿与道安动静咨问之。  

後秦姚兴如三原顾谓群臣曰：古人有言关东出相关西出将三秦饶隽异汝[A13C]多奇士吾应天明命跨据中原自流沙已东淮汉已北未尝不倾已招求冀扶不逮然明不照下弗感悬鱼至於智效一官行著一善历级而进之不使有侯门之叹卿等宜明扬侧陋助吾举之梁喜对曰：奉旨求贤弗曾休倦未见儒亮大才王佐之器可谓世之乏贤兴曰：自古霸王之起也。莫不将则韩吴相兼萧邓终不采将於往贤求相於後哲卿自识拔不明求之不至柰何厚诬四海乎！群臣咸悦。  

後蜀李雄自称益州牧既克成都以山西范长生岩居穴处求道养志欲迎立为君而臣之长生固辞及雄称僭成都王长生自山西乘素舆诣成都雄迎之于门执版延坐拜丞相尊曰：范贤长生劝雄称尊号雄，於是僭即帝位加长生为天地大师封西山侯复其部曲不豫军征租税一入其家。  

南燕慕容德僭即帝位先是封孚幼而聪敏和裕有士君子之称慕容宝僭位累迁吏部尚书及兰汗之篡南奔辟闾浑浑表为渤海太守德至莒城孚出降德曰：朕平青州不以为庆喜於得卿也。  

北凉沮渠蒙逊即西河王位平酒泉得宋繇繇初仕李歆历位通显蒙逊入繇室得书数千卷盐米数十斛而已乃叹曰：孤不喜克李歆欣得宋繇耳拜尚书吏部郎中委以铨衡之任蒙逊将死也。以子牧犍委之。  

## ●卷二百二十九  

○僭伪部　政治求谏听纳政治  

三代之道不可尚已一国之风有足观者盖为政之本在人则举矣。自五马南渡六胡乱华国异政家殊俗法禁赋敛犹议其重轻武事文经各立乎！制度故能扌揽贤俊修定律令俾夫一方之氓知所归乡四境之内咸致乐康子皮曰：国无小夫子曰：虽蛮貊之邦行之矣。信哉！。  

前凉张轨为凉州刺史威著西州化行河右中州避难来者日月相继分武威置武兴郡以居之。  

张骏为凉州牧下令境中曰：昔鲧殛而禹兴芮诛而缺进唐帝所以殄洪灾晋侯所以成五霸法律犯死罪期亲不得在朝今尽听之唯不宜内参宿卫耳，於是刑清国富骏有计略勤修庶政总御文武咸得其用远近嘉咏号曰：积贤君自轨据凉州属天下之乱所在征伐军无宁岁至骏境内渐平。  

张重华自称假凉王轻赋敛除关税省园囿以恤孤穷。  

西凉李自称秦凉二州牧於南门外临水起堂名曰：靖恭之堂以议朝政阅武事图赞自古圣帝明王忠臣孝子烈士贞女亲为序颂以明鉴戒之义当时文武群僚亦皆图焉有白雀翔于靖恭堂观之大悦。又起嘉纳堂於後园以图赞所志既迁酒泉乃敦劝稼穑群僚以年频登百姓乐业请勒铭酒泉许之。  

前赵刘聪初置相国官上公有殊勋德者死乃赠之，於是大定百官置太师丞相自大司马以上七公位禄纟戾绶远冠置辅汉都护中军上军辅军镇卫前後左右上下军辅国冠军龙骧武牙大将军营各配兵二千皆以诸子为之置左右司隶各领户二十馀万万户置一内史凡内史四十三单于左右辅各主六夷十万落万落置一都尉省吏部置左右选曹尚书自司隶以下六官皆位次仆射置御史大夫及州牧位皆上公。  

刘曜袭伪位省丰阝水囿以与贫户禁无官者不听乘马禄八百石以上妇女乃得衣锦绣自季秋农功毕乃听饮酒宗庙社稷之祭不得杀牛犯者皆死。  

後赵石勒初为赵王下《书》曰：今大乱之後律令滋烦其采集律令之要为施行条制，於是命法曹令史贯志造辛亥制度五千文施行十馀岁乃用律令後依春秋列国汉初侯王每世称元胡人出内重其禁法不得侮易衣冠华族号胡为国人署前将军李寒领司兵勋教国子击刺骑射之法。又下书禁国人不听报嫂及在襄婚娶其烧葬令如本俗。又清定五品以张宾领选复续定九品署张班为左执法郎孟卓为右执法郎典定士族副选举之任令群寮及州郡县岁各举秀才至孝廉清贤良直言武勇之士各一人置都部从事各一部一州秩二千石职准丞相司直。又以百姓复业资储未丰，於是重制禁酿郊祀宗庙皆以醴酒行之数年无酿者。又令州郡有坟发掘不掩覆者推劾之骸骨暴露者县为备棺衾之具以牙门将王波为记室参军典定九流始立秀孝试经之制及僭称天王行皇帝事下《书》曰：自今有疑难大事八座及委丞郎赍诣东堂诠评平决其有军国要务须启自今仆射尚书随局入陈勿避寒暑昏夜也。勒既僭即皇帝位下《书》曰：自今诸有处法悉依科令吾所忿戮怒发中旨者。若德位已高不宜刑罚或服勤死事之孤邂逅罹谴门下皆各列奏之吾当思择而行也。又禁州郡诸祠堂非正典者皆除之其能兴云   致雨有益于百姓者郡县更为立祠堂殖嘉树准岳渎已下为差等。又下书令公卿百寮岁荐贤良方正直言秀异至孝廉清各一人策上第者拜议郎中第中郎下第郎中其举人得递相荐引广招贤之路石季龙僭称居摄赵天王始制散骑常侍已上得乘轺轩王公郊祀乘副车驾四马龙八旒朔望朝会节乘轺轩季龙如长乐卫国有田畴不辟农业不修者贬其守宰而还禁郡国不得私学星谶敢有犯者诛後称大赵天王以吏部选举斥外耆德而势门童幼多为美官免郎中魏为庶人时豪戚侵恣贿公行季龙患之擢殿中侍御史李巨为御史中丞特亲任之自此百寮震慑州郡肃然。  

前燕慕容初为大单于时二京倾覆幽冀沦氵舀刑政修明虚怀引纳流亡士庶多襁负归之乃立郡以统流人冀州人为冀阳郡豫州人为成周郡青州人为营丘郡并州人为唐国郡尝从容言曰：狱者人命之所悬也。不可以不慎贤人君子国家之基也。不可以不敬稼穑国之本也。不可以不急酒色便佞乱德之甚也。不可以不戒乃著家令数千言以申其旨。  

慕容嗣位籍田於朝阳门东置官司以主之立纳谏之木以开谠言之路以久旱丐百姓田租。  

前秦苻健僭即帝位起灵於杜门与百姓约法三章薄赋卑宫垂心政事优礼耆老修尚儒学而关右称来苏焉。  

苻坚僭号大秦天王，於是修废职继绝世礼百神课农桑立学校其殊才异行孝友忠义德业可称者令所在以闻。又遣使巡行四方观风俗问政道明黜陟恤孤独不能自存者及戎狄种落州郡有高年孤寡不能自存长吏刑罚失中为百姓所苦清修疾恶劝课农桑有便於俗笃学至孝义烈力田者皆令具条以闻坚以王猛卒置听讼观於未央之南禁老庄图谶之学。  

後秦姚苌僭即帝位自长安还安定修德政而行惠化省非急之费以救时弊闾阎之士有亳介之善者皆显异之及破苻登後下书兵吏从征伐户在大营者世世复其家无所豫将帅死王事者加秩二等士卒战没皆有褒赠下书有复私仇者诛之将吏亡没者各随所亲以立後赈给长育之。又下书除妖谤之言及赦前奸秽有相劾举者皆以其罪罪之。  

姚兴袭伪位令郡国各岁贡清行孝廉一人下书禁百姓造锦绣及淫祀。又下书令士卒战亡者守宰所在埋藏之求其近亲为之立後。又班命郡国百姓因荒自卖为奴婢者悉免为良人始平太守周班槐里令李皆以黩货诛，於是郡国肃然矣。兴下书听祖父母昆弟得相容隐命百寮举殊才异行之士刑政有不便於时者皆除之立律学於长安召郡县散吏以授之其通明者还之郡县论决刑狱。若州郡县所不能决者谳之廷尉兴尝临谘议堂听断疑狱于时号无冤滞兴下书将帅遭大丧非在疆场险要之所皆听奔赴及期乃从王役临戎遭丧听假百日。若身为边将家有大变交代未至敢辄去者以擅去官之罪罪之。  

姚泓既袭伪位下书士卒死於王事赠以爵位永复其家。  

後蜀李特自称使持节大都督承制封拜时益州刺史罗尚贪残为百姓患而特与蜀人约法三章施舍赈贷礼贤拔滞军政肃然百姓为之谣曰：李特尚可罗尚杀我。  

李雄僭称成都王除晋法约法七章雄性宽厚简刑约法甚有名称氐苻成文隗既降复叛手伤雄母及其来也。咸释其罪厚加待纳繇是夷夏安之威震西土时海内大乱而蜀独无事故归之者相寻其赋男丁岁三斛女丁半之户调绢不过数丈绵数两事少役稀百姓富实闾门不闭无相侵盗。  

後燕慕容盛僭即帝位有犯罪者十日一自决之无挝捶之罚而狱情多实後去皇帝之号称庶人大王引见百寮於东堂考详器艺超拔者十有二人命有司举文武之士才堪佐世者各一人。  

北燕冯跋僭称天王下《书》曰：自顷多故事难相寻赋役繁苦百姓困穷宜加宽宥务从简易前朝苛政皆悉除之守宰当垂仁惠无得侵害百姓兰台都官明加澄察分遣使者巡行郡国观察风俗孤老久疾不能自存者赈帛有差孝悌力田闺门和顺者皆褒显之每遣守宰必亲见东堂问为政之要令极言无隐以观其志，於是朝野竞劝焉。又下《书》曰：圣人制礼送终有度重其衣衾厚其棺椁将何用乎！人之亡也。精魂上归於天骨肉下归于地朝终夕坏无寒暖之期衣以绵绣服以罗纨宁有知哉！厚於送终贵而改葬皆无益亡者有损於生是以祖考因旧立庙皆不改营陵寝申下境内自今皆令奉之。  

南燕慕容德僭即位於广固遣其度支尚书封恺中书侍郎封逞观省风俗所在大飨将士。  

北凉沮渠蒙逊僭称河西王命征南姚艾尚书左丞房咎撰朝堂制行之旬月百寮振肃及克酒泉百姓安堵军无私焉。  

闽王审知起自垅亩以至富贵每以节俭自处选任良吏省刑惜费轻徭薄敛与民休息三十年间一境晏然。  

○僭伪部　求谏  

经曰：士有争友则身不离於令名父有争子则身不陷於不义况僭其位号据有邦域处巩於强大恐惧乎！阙漏者也。而有下令求言树鼓招谏悬封爵箱篚之科级俟工瞽士农之损益信而克行，岂不盛哉！。  

前凉张既袭父位为凉州牧下令国中曰：忝绍前踪庶事有缺窃慕箴诵之言以补不逮自今有面刺孤罪者酬以束帛翰墨陈孤过者以箱篚谤言於市者报以羊米。  

後赵石勒伪称赵王令远近牧守宣告属城诸所欲言靡有隐讳使知区区之朝虚渴谠言也。及僭即帝位以日蚀避正殿三日令群公卿士各上封事。  

石季龙僭袭赵天王时白虹出自大社经凤阳门东南连天十馀刻乃灭季龙下《书》曰：盖古明王之理天下也。政以均平为首化以仁惠为本故能允协人和缉熙神物朕以眇薄君临万邦夕惕乾乾思遵古烈是以每下书蠲除徭赋休息黎元庶俯怀百姓仰禀三光而中年已来变眚弥显天文错乱时气不应斯繇人怨于下谴感皇天虽朕之不明亦群后不能翼奖之所致也。昔楚相修政洪灾旋弭郑卿厉道氛自消皆股肱之良用康群变而群公卿士各怀道迷邦拱默成败岂所望於台辅百司哉！其各上封事极言无隐。  

前燕慕容初为大单于立纳谏之木以开谠言之路及僭即王位以牧牛给贫家田于苑中公收其八二分入私记室参军封裕谏之赐裕钱五万明宣内外有欲陈孤过者不拘贵贱勿有所讳。  

後秦姚泓僭即帝位令文武各尽直言政有不便于时事有光益宗庙者极言勿有所讳。  

後蜀李寿僭即帝位大风暴雨震其端门寿深自悔责命群司极尽忠言勿拘忌讳。  

南凉秃利鹿孤僭称西凉王谓其群下曰：吾无经济之才忝承业统自负乘在位三载于兹虽夙夜惟寅思弘道化而刑政未能允中风俗尚多凋弊戎事屡驾无辟境之功务进贤彦而下犹蓄滞岂所任非才将吾不明所致也。二三君子其极言无讳吾将览焉。  

北凉沮渠蒙逊自称凉州牧下令曰：养老乞言晋文纳舆人之诵所以能招礼英彦致时雍之美况孤寡德智不经远而可不思闻谠言以自镜哉！内外群寮其各搜扬贤俊广进刍荛以救孤不逮。  

○僭伪部　听纳  

典午之中圯也。藩篱非固奸宄并作乱华干纪窃号假名据千里之疆僭称我理感一顾之士各为其主日寻戈戟专用狙诈战谋国体自任其胸臆庭诤庶议尚资於豪杰。若乃动有过举事非乘便激切以规正周旋以引喻而能迁思回虑虚受兼容虽不足徵亦各从其类者也。  

前凉张为凉州牧贼曹佐高昌隗瑾进言曰：圣王将举大事必崇三讯之法朝置谏官以佐大理凝丞辅弼以补阙拾遗今事无巨细尽决圣虑兴军布令朝中不知。若有谬阙则下无分谤窃谓宜偃聪塞智开纳群言政刑大小与众共知。若常内断圣心则群寮畏威而面从矣。善恶专归於上虽赏千金终无言也。纳之增位三等赐帛四十疋。  

张骏之弟为凉州牧时刘曜东讨石生长安空虚大讲武将袭秦雍理曹郎中索询谏曰：曜虽东征刘裔犹守本险阻路遥为主人甚易。若轻骑凭氐羌以距我者则奔突难测辍彼东合而逆战者则寇我未已顷年频出戎马生郊外有饥羸内资虚耗岂是殿下子物之谓耶骏曰：每患忠言不献面从背违吾政教缺然而莫我救者卿尽辞规谏深副孤之所望以羊酒礼之骏境内尝大饥价踊贵市长谭详请出仓与百姓秋收三倍徵之从事阴据谏曰：昔西门豹宰邺积之於人解扁莅东封之邑计入三倍文侯以豹有罪而可赏扁有功而可罚今详欲因人之乏饥要三倍之利反裘伤皮未足喻之骏纳之骏议欲严刑峻制众咸以为宜参军黄斌进曰：臣未见其可骏问其故斌曰：夫法制所以经纶邦国笃俗齐物既立必行不可洼隆也。若尊者犯令则法不行矣。骏屏机改容曰：夫法唯上行制无高下。且微黄君吾不闻过矣。黄君可谓忠之至也，於是擢为敦煌太守。又辛晏阻兵於χ罕骏宴群寮于豫堂命窦涛等进讨辛晏从事刘庆谏曰：霸王不以喜怒兴师不以乾没取胜必须天时人事然後起也。辛晏父子安忍凶狂其亡可待奈何以饥年大举猛寒攻城昔周武回戈以须亡殷之期曹公缓袁氏使自毙何独殿下以旋兵为耻乎！骏纳之。  

张重华骏之子为凉州牧假凉王石季龙将麻秋久据χ罕有众十二万进屯河内遣王擢略地晋兴广武越洪池岭至於曲柳姑臧大震重华议欲亲出距之谢艾固谏以为不可别驾从事索遐进曰：贼众甚盛渐逼京畿君者国之镇也。不可以亲动左长史谢艾文武兼资国之方召宜委以推毂之任殿下居中作镇授以略小贼不足平也。重华纳之。  

前赵刘元海僭即汉王位都离石会岁大饥迁于黎亭以就邸阁留其太尉刘宏护军马景守离石使大司农卜豫运粮以给之以其前将军刘景为使持节征讨大都督大将军要击并州刺史刘琨于版桥为琨所败琨遂据晋阳其侍中刘殷王育进谏元海曰：殿下自起兵以来渐已一周而颛守偏方王威未震诚能命将四出决机一掷枭刘琨定河东建帝号鼓行而南克长安而都之以关中之众席卷雒阳如指掌耳此高皇帝之所以创启鸿基克殄︹楚者也。元海悦曰：此孤心也。遂据进河东攻寇蒲阪平阳皆陷之元海遂入都蒲子。  

刘曜命起丰阝明观立西宫建陵霄台於氵高池。又将於霸陵西南营寿陵侍中乔豫和苞上疏切谏曜览之大悦下《书》曰：二侍中恳恳有古人之风烈矣。可谓社稷之臣也。非二君朕安闻此言乎！以孝明於承平之世四海无虞之日尚纳锺离一言而罢北宫之役况朕之ウ眇当今极弊而可不敬从明晦乎！今敕悉停寿陵制度一遵霸陵之法诗不云：乎！无言不雠无德不报其封豫安昌子苞平兴子并领谏议大夫可敷告天下使知区区之朝思闻过也。自今政法有不便於时不利社稷者其诣阙极言勿有所讳寻而终南山摧获玉有隐文群臣以为瑞中书监刘均独以为亡国之象辩而言之曜怃然改容御史劾均狂言瞽说诬罔祥瑞请依大不敬论曜曰：此之灾瑞诚不可知深戒朕之不德朕收其忠惠多矣。何罪之有乎！。  

後蜀李雄意在招致远方国用不足故诸将每进金银珍宝多有以得官者丞相杨褒谏曰：陛下为天下主当罗网四海何有以官买金邪雄逊辞谢之後雄尝酒醉而推中书令杖太官令褒进曰：天子穆穆诸侯皇皇安有天子而为酗也。雄即舍之雄无事小出褒於後持矛驰马过雄雄怪问之对曰：夫统天下之重如臣乘恶马而持矛也。急之则虑自伤缓之则惧其失是以马驰而不制也。雄悟即还。  

李寿遣其散骑常侍王嘏中常侍王广聘於石季龙先是季龙遗寿书欲连横入寇约分天下寿大悦乃大修船舰严兵缮甲吏卒皆备饣侯粮以其尚书令马当为六军都督假节钺营东场大阅军士七万馀人舟师溯江而上过成都鼓讠盈江寿凭城观之其群臣咸曰：我国小众寡吴险远图之未易解思明。又切谏恳至寿，於是命群臣议其利害龚壮谏曰：陛下与胡通孰如与晋通胡豺狼国也。晋既灭不得不北面事之。若与之争天下则强弱势异此虞虢之成范已然之明戒。又陛下熟虑之群臣以壮之言为然叩头泣谏寿乃止士众咸称万岁。  

前燕慕容以牧牛给贫家田于苑中公收其八二分入私有牛而无地者亦田苑中公收其七三分入私记室封裕以收入太重上书谏乃令曰：览封记室之谏孤实惧焉君以黎元为国黎元以为命。然则农者国之本也。而二千石令长不遵孟春之令堕农弗劝宜以尤不修辟者措之刑法肃厉属城主者明详推捡具状以闻苑囿悉可罢之以给百姓无田业者贫者全无资产不能自存各赐牧牛一头。若私有馀力乐取官牛垦官田者其依魏晋旧法沟洫溉灌有益官司主者量造务尽水陆之势中州未平兵难不息勋臣既多官寮不可以减也。待克平凶鬼徐更议之百工商贾数四佐与列将速定大员馀者还农学生不任训教者亦除员录夫人臣关言於人主至难也。妖妄不经之事皆应荡然不问择其善者而从之王宪刘明虽其罪应禁黜亦由孤之无大量也。可悉复本官仍居谏司封生謇謇深得王臣之体诗不云：乎！无言不雠其赐钱五万明宣内外有欲陈孤过者不拘贵贱勿有所讳。  

慕容隽欲经略关西乃令州郡校阅见丁精隐漏率户留一丁馀悉发之欲使步卒满一百五十万期明年大集将进临雒阳为三方节度武邑刘贵上书极谏陈百姓凋弊召兵非法恐人不堪命有土崩之祸并陈时政不便于时者十有三事隽览而悦之付公卿忄专议事多纳用乃改为三五占兵宽戎备一周悉令明年季冬赴集邺都。  

前秦苻生时将苻产既为姚襄所杀襄遣使从生假道将还陇西生将许之苻坚谏曰：姚襄人杰也。今还陇西必为深虑不如诱以厚利伺隙而击之生乃止苻坚时以樊世辱王猛既杀之诸氐纷纭竞陈猛短坚恚甚慢骂或有鞭挞於殿庭者权翼进曰：陛下洪达大度善驭英豪神武卓荦录功舍过有汉高祖之风然慢易之言所宜除之坚笑曰：朕之过也。时乌丸独孤鲜卑没奕干率众数万降于坚，坚初欲处之塞内苻融以匈奴为患其兴自古北虏马不敢南首者畏威故也。今虏之于内地见其弱矣。方当兵郡县为北边之害不如徙之塞外以存荒服之义坚从之坚尝如邺狩于西山旬馀乐而忘返伶人王雒叩马而谏坚曰：善昔文公悟愆於虞人朕闻罪於王雒吾过也。自是遂不复猎坚既遣苻丕寇襄阳坚将亲率众助丕等使苻融将关东甲卒会于寿春梁熙统河西之众以继中军融熙并上言以为未可兴师乃止坚自平诸国之後国内殷实遂示人以侈悬珠帘于正殿以朝群臣宫宇车乘品物服御悉以珠玑琅奇宝珍怪饰之尚书郎裴元略谏曰：臣闻尧舜茅茨周卑宫室故致和平庆隆八百始皇穷极奢丽嗣不及孙愿陛下则采椽之不琢鄙琼室而不居敷纯风于天下流休范於无穷贱金玉珍帛勤恤人隐劝课农桑损无用之器弃难得之货敦至道以厉薄俗修文德以怀远人然後一轨九州同风天下刑措既登告成东岳踪轩皇以齐美哂二汉之徙封臣之原也。坚大悦命去珠帘以元略为谏议大夫。  

後秦姚苌性简率群下有过或面加骂辱太常权翼言於苌曰：陛下弘远自任不修小节驾驭群雄包罗俊异弃嫌录善有高祖之量然轻慢之风所宜除也。苌曰：吾之性也。吾於舜之美未有片焉汉祖之短已收其一。若不闻谠言安知过也。  

姚兴如贰城将讨赫连勃勃遣安远姚祥及敛曼嵬镇军彭白狼分督租运诸军未集而勃勃骑大至兴欲留步军轻如嵬营众咸惶惧群臣固谏以为不可兴弗纳尚书郎韦宗希旨劝兴行兰台侍御史姜楞越次而进曰：韦宗倾险不忠沮败国计宜先腰斩以谢天下脱车驾动轸六军骇惧人无守志取危之道也。宜遣单使以徵祥等兴默然右仆射韦华等谏曰：若车骑轻动必不战自溃嵬营亦未必可至惟陛下图之兴乃遣左将军姚文宗率禁兵距战中垒齐莫统氐兵以继之文宗与莫皆勇果兼人以死力战勃勃乃退留禁兵五千配姚祥守贰城兴还长安兴留心政事包容广纳一言之善咸见礼异京兆杜瑾冯翊吉默始平周宝等上陈时事皆擢处美官。  

後凉吕光宴群寮酒酣语及政事时刑法峻重参军业进曰：严刑重宪非明王之义也。光曰：商鞅之法至峻而兼诸侯吴起之术无亲而荆蛮以霸何也。业曰：明公受天眷命方君临四海景行尧舜犹惧有弊奈何欲以商申之末法临道义之神州岂此州士女所望於明公哉！光改容谢之于是下令责躬乃崇宽简之政。  

西凉李歆既嗣凉州牧将谋东征左长史张体顺切谏止之及沮渠蒙逊伐歆歆将出距之体顺固谏乃止蒙逊大芟秋稼而还。  

北凉业僭称凉王以沮渠蒙逊为尚书左丞梁中庸为右丞吕光遣其二子绍纂伐业请救于秃乌孤乌孤遣其弟鹿孤及杨轨救业绍等军盛欲从三门关挟山而东纂曰：挟山示弱取败之道不如结阵冲之彼必惮我而不战也。绍乃引军而南业将击之蒙逊谏曰：杨轨恃虏骑之强有窥觎之志绍纂兵在死地必决战求生不战则有太山之安战则有累卵之危业曰：卿言是也。乃案兵不战绍亦难之各引兵归。  

沮渠蒙逊为西凉李歆败于解支涧复收散卒欲战前将军成都谏曰：臣闻高祖有彭城之败终成大业宜旋师以为後图蒙逊从之城建康而归。  

夏赫连勃勃议讨乞伏炽盘王买德谏曰：明王之行师也。轨物以德不以暴。且炽盘我之与国新遭大襄今。若伐之岂所谓乘理而动上感灵和之义乎！苟恃众力因人襄难匹夫犹耻为之而况万乘哉！勃勃曰：甚善微卿朕安闻此言。  

## ●卷二百三十  

○僭伪部　褒赏庆赐饮宴交好和好怀附褒赏  

金行中否诸戎内侮拥众据势窃地称尊然以假借义声驱驾时杰繇是军旅之事变左衽之旧俗爵赏之柄僭先王之甲令论勋绩之大小定名数之繁简形於言奖著于命令虽开国建号方正统而有殊然而班政劝能亦馀烈而可尚也。  

前凉张既为西平公贼曹佐隗瑾进言请偃聪塞智开纳群言刑政小大与众共之纳之增位三等赐帛四十疋。  

张重华自称假凉王遣中坚将军谢艾配步骑五千击後赵石季龙将麻秋破之斩首五千级重华封艾为福禄伯善待之季龙。又令麻秋进陷大夏重华以谢艾为军师将军率步骑三万击大败之重华论功以谢艾为大府左长史进封福禄县伯邑五千户帛八千疋。  

前赵刘曜僭即帝位命起丰阝明观立西宫建陵霄台于氵高池。又将於霸陵西南营寿陵侍中乔豫和苞上疏谏之曜大悦封豫安昌子苞平兴子并领谏议大夫。  

後赵石勒初为东单于既平幽州封左长史张敬竺十一人为伯子侯文武进位有差时司冀并兖州流人数万户在于辽西迭相招引人不安业勒将孔苌等攻马严冯暑久而不克勒问计於右长史张宾张宾对曰：冯暑等本非相公之深仇辽西流人悉有恋本之思今宜班师息甲差选良守任之以龚遂之事不拘常制奉宣仁泽奋扬威武幽冀之寇可翘足而静辽西流人可指时而至勒曰：右侯计是也。召苌等署武遂令李回为易北督护及马严溺死冯睹降于勒回移居易京流人降者岁常数千勒甚嘉之封回弋阳子邑三百户加宾封一千户进宾位前将军勒既称赵王群臣议请论功勒曰：自孤起军十六年于兹矣。文武将士从孤征伐者莫不蒙犯矢石备尝艰阻其在葛陂之役厥功尤著宜为赏之先也。若身见存爵封轻重随功位为差死事之孤赏加一等庶足以慰存亡申孤之心也。  

勒以参军樊坦清贫擢授章武内史赐车马衣服装钱三百万以厉贪俗铭佐命功臣三十九人于石函置于建德前殿及僭号赵天王行皇帝事论功封爵开国郡公文武二十一人侯二十四人县公二十六人侯二十三人其馀文武各有差勒尝夜微行简察营卫赍缯帛金银以赂门者求出永昌门门候王假欲收捕之从者至乃止旦召假以为振忠都尉爵关内侯。  

石季龙僭称大赵天王既平辽西入宫论功封赏各有差。  

前燕慕容既受晋命为燕王封诸功臣百馀人後亲伐宇文归尽俘其众行饮至之礼论功行赏各有差以牧牛给贫家田于苑中公收其八二分入私有牛而无地者亦田于苑中公收其七三分入私记室参军封裕谏之赐钱五万平州别驾皇甫真以破赵将麻秋之功拜奉车都尉。  

前秦苻坚僭即帝位遣尚书令太子太傅王猛伐慕容于邺坚。又躬率精锐十万向邺攻舀之坚入邺宫散宫人珍宝以赐将士论功封赏各有差以王猛为使持节都督关东六州诸军事车骑大将军开府仪同三司冀州牧军还以功封清江郡侯赐以美女五人上女妓十六中妓三十八人马八匹车十乘猛疏固辞不受及平张天锡五品税百姓金银一万三千斤以赏军士馀皆安堵如故。  

後秦姚兴僭即帝位下书封其先朝旧臣姚驴赵恶地王平马万载黄世等子为五等子男以司隶校尉郭抚扶风太守强超长安令鱼佩槐里令彭明仓部郎王年等清勤贞白下书褒美增抚邑一百户赐超爵关内侯佩等进位一级兴尝从朝门游于文武苑及昏而还将自平朔门入前驱既至城门校尉王满聪被甲持杖闭门距之曰：今已昏ウ奸良不辨有死而已门不可开兴乃回从朝门而入旦而召满聪进位二等。又下书以其故丞相姚绪太宰姚硕德太傅姚大司马姚崇司徒尹纬等二十四人配飨于姚苌是时尚书令广平公姚弼谋害太子詹事王周亦虚襟引士树党东宫弼恶之每舀害周周抗志确然不为之屈兴嘉其守正以周为中书监。  

後凉吕隆既僭即位以弟超有佐命之勋拜使持节侍中都督中外诸军事辅国大将军司隶校尉录尚书事封安定公。  

夏赫连勃勃僭位谓军师将军王买德曰：朕将进图长安卿试言取之方略买德言一旬之间必面纟专麾下勃勃乃以买德为抚军长史南断青泥勃勃既入长安大飨将士举觞谓买德曰：卿往日之言一周而果效可谓箕无遗策矣。虽宗庙社稷之灵亦卿谋猷之力也。此觞所集非卿而谁于是拜买德都官尚书加冠军将军封河阳侯。  

○僭伪部　庆赐  

昔典午中圯琅琊飨国衣冠之仪仅存於旧物甲兵之势罔能於四临故五胡得以迭兴中州繇其分据当其僭位之初克敌之际乃颁命令以悦人心则有赦境内之殊死蠲积年之逋调加文武之爵赉内外之帛或欢浃於宴或惠洽于牛酒比夫肆处刘以逞威任狂暴而无节者亦可尚矣。  

前凉张祚既僭称帝号称和平元年赦殊死赐鳏寡帛加文武爵各一级。  

前赵刘曜既葬其父墓大赦境内殊死已下赐人爵二级孤老贫病不能自存者帛各有差。  

後赵石勒既称赵王元年赦殊死已下均百姓田租之半赐孝悌力田死义之孤帛各有差孤老鳏寡人三石大七日太和中勒巡行冀州诸郡引见高年孝悌力田文学之士班赐帛有差建平中秦州送白兽白鹿荆州送白雉白兔济阴木连理甘露降苑乡勒以休瑞并臻遐方慕义赦三岁刑已下均百姓去年逋调特赦凉州殊死凉州计吏皆拜郎中赐绢十疋绵十斤是年勒亲耕籍田赐其公卿已下金帛有差。  

石弘既立改年延义文武百寮进位一等。  

石季龙初为居摄赵天王使牙门将张弥徙雒阳锺ね九龙翁仲铜驼飞廉于邺赦二岁刑赉百姓帛百官爵一级明年僭称大赵天王即位于南郊大赦殊死已下百官封署各有差其後伐慕容还朝其群臣於襄国建德前殿复从征文武有差至邺设饮至之礼赐俘遍於丞郎及僭皇帝位于南郊百官增位一等。  

冉闵既僭即皇帝位于南郊文武进位三等封爵有差。  

前燕慕容既僭为燕王伐宇文归尽俘其众行饮至之礼论功行赏各有差。  

慕容隽既僭即皇帝位其从行文武诸藩使人及登号之日悉增位三级派河之师守邺之军下及战士赐各有差临阵战亡者将士加赠二等士卒复其子孙殿中旧人随才擢叙其後宴群臣于蒲池因问高年疾苦孤寡不能自存者赐帛有差。  

前秦苻坚僭即皇帝位其後自临晋还长安赐为父後者爵一级鳏寡高年帛有差均所过田租之半。又以凉州新附复租赋一年为父後者赐爵一级孝悌力田爵二级孤寡高年帛有差女子百户牛酒大三日。  

後秦姚苌时因天大雪下书将帅死王事加秩二等士卒战没皆有褒赠及立社稷于长安百姓年七十有德行者拜为中大夫岁赐牛酒。  

姚兴时以日月薄蚀灾眚屡见降号称王赐孤老鳏寡粟帛有差年七十以上加衣杖其後伐乞伏乾归败之进如χ罕班赐王公以下遍于卒伍既立其子泓为皇太子赐子为父後者爵一级。  

姚泓既僭即帝位大赦殊死已下内外百寮增位一等後蜀李雄既僭即帝位封范长生为西山侯复其部曲不预军征租税一入其家。  

後凉吕纂僭即天王位大赦境内封拜有差。  

慕容盛时引中书令常忠等宴于东堂赐金帛有差慕容垂僭即天王位大赦境内殊死已下封伯子男乡亭侯五十馀人士卒赐帛有差。  

西秦乞伏国仁自称大单于拜授各有差。  

乞伏乾归自称河南王封拜各有差。  

乞伏炽磐时立第二子慕末为太子大赦境内其臣佐等多所封授。  

北燕冯跋僭称天王位赦其境内文武进位各有差南燕慕容超既嗣伪位大赦境内封拜各有差。  

北凉沮渠蒙逊时焦朗据姑臧克而宥之飨文武将士于谦光殿赐金马有差。  

○僭伪部　饮宴  

在昔典午道丧僭伪竞起或窃据於中土或称制於一方然而臣既择君民有定主展上下之礼陈宴饮之仪或咨访谋猷或策试文义或令时纪节用以申恩或鞠旅成功因之颁庆虽云：最陋之邦亦协慈惠之举其或务彼佚游废兹政事宜其败也。亦奚取焉前凉张骏初为凉州牧西平公刘曜。又使人拜骏凉州牧凉王时辛晏阻兵于χ罕骏宴群寮于闲豫堂命窦涛等进讨辛晏。  

张天锡既袭位为西平公数宴园池政事颇废荡难将军校书祭酒索商上疏极谏天锡曰：吾非好行行有得也。观朝荣则敬才秀之士玩芝兰则爱德行之臣睹松竹则思贞操之贤临清流则贵凶洁之行览蔓[A061]则贱贪秽之吏逢飚风则恶凶狡之徒。若引而申之触类而长之庶无遗漏矣。  

前赵刘聪伪嘉平二年正旦宴群臣于光极前殿。  

刘曜光初中平氐羌权渠大悦宴群臣于东堂。  

前燕慕容隽光寿中宴群臣于蒲池酒酣赋诗。  

前秦苻生寿光中飨群臣于太极前殿饮酣乐奏生亲歌以和之命其尚书辛牢典劝。又宴群臣于咸阳故城。  

苻坚永兴中南游霸陵酣饮极欢命群臣赋诗後平慕容于邺坚自邺如枋头宴诸父老改枋头为永昌县复之终世坚至自永昌行饮至之礼歌劳止之诗以飨其群臣。又以符融为冀州牧融将发坚祖於霸东奏乐赋诗其後坚飨群臣于前殿乐奏赋诗秦州别驾天水姜子平诗有丁字直而不曲坚问其故子平曰：臣丁至刚不可以屈。且曲下者不正之物未足献也。坚笑曰：名不虚行因擢为上第。  

後秦姚苌大败符登于安定东置酒高会。  

後梁吕光攻龟兹其王帛纯出奔光乃入城大飨将士赋诗言志及僭位改为麟嘉元年其妻石氏子绍弟德世至自仇池光迎于城东大飨群臣因立石氏为王妃子绍为世子宴其群臣于内苑新堂。  

後燕慕容盛长乐中引中书令常忠等于东堂谈宴赋诗赐金帛各有差。又宴群臣于新昌殿。  

南凉秃亻辱檀大飨文武于谦光殿班赐金马各有差。  

南燕慕容德建平初宴其群臣明年入齐城宴庶老于申池北登社首山大集诸生亲临参试既而宴飨乘高远瞩。  

慕容超为宋高祖所围明年朔旦超登天门朝群臣于城上杀马以飨将士文武皆有迁授。  

北凉沮渠蒙逊飨文武将士于谦光殿班赐金马有差。  

西凉李上已日宴于曲水命群寮赋诗而亲为之序。  

○僭伪部　交好  

自西晋失驭中壤分隳鸣镝控弦乘间窃号恃桀黠为长策肆强暴为盟主繇是名器之重互专於豺狼聘问之仪奔走于戈戟或根本未固暂钦于邻好或首尾是畏中变於野心义亦何常质无益也。智出大伪不其然乎！。  

前凉张骏自称凉州牧时前赵刘曜僭号。又使人拜骏凉州牧凉王骏遣参军王骘聘于曜晋成帝咸和初惧为曜所逼使聘於後蜀李雄修邻好。又使赵石勒遣使拜骏官爵骏不受留其使後惧勒︹遣使称臣於勒兼贡方物遣其使归。  

後赵石勒兵锋日盛刘聪授勒侍中征东大将军馀如故拜其母王氏为上党国太夫人妻刘氏为上党国夫人章绶首饰一同王妃勒还襄国刘聪以平幽州之勋乃遣其使人柳纯持节署勒大都督陕东诸军事骠骑大将军东单于侍中使持节开府校尉二州牧公如故加金钲黄钺前後鼓吹二部增封十二郡勒固辞受二郡而已勒兵益强盛刘聪遣其使人范龛持节策命勒赐以弓矢加崇为陕东伯得专征伐拜封刺史将军守宰列侯岁尽集上署其长子兴为上党国世子加翼军将军为骠骑副贰。  

西秦乞伏国仁自称大都督大将军秦河二州牧苻登遣使者署国仁使持节大都督杂夷诸军事大将军大单于苑川王。  

乞伏乾归国仁死乾归立为河南王遂迁于金城晋孝武太元十四年苻登遣使署乾归大将军大单于金城王後。又遣使署乾归假黄钺大都督陇右河西诸军事左丞相大将军河南王领秦梁益凉沙五州牧加九锡之礼乾归僭称秦王姚兴力未能西讨恐更为边害遣使署乾归使持节散骑常侍都督陇西岭北匈奴杂胡诸军事征西大将军河州牧大单于河南王乾归方图河右权宜受之遂称藩於兴时吕光率众十万将伐乾归左辅密贵周左卫莫者羝言于乾归曰：光旦夕将至陛下以命世雄姿开业洮罕克翦群凶威振遐迩将鼓淳风於东夏建八百之鸿庆不忍小屈与奸竖竞於一时。若机事不捷非国家利也。宜遣爱子以退之乾归乃称藩於光遣子敕勃为质既而悔之遂诛周等。  

南凉秃乌孤嗣位务农桑修邻好吕光遣使署为假节冠军大将军河西鲜卑大都统广武县侯乌孤谓诸将曰：吕氏远来假授当可受不众咸曰：吾士众不少何故属人乌孤将从之其将石真。若留曰：今本根未固理宜随时光德刑修明境内无虞。若致死於我者大小不敌後虽悔之无所及也。不如受而遵养之以待其[C260]乌孤乃受之。  

秃亻辱檀僭称号凉王姚兴遣使拜亻辱檀车骑将军广武公。又加散骑常侍亻辱檀大城乐都兴遣将齐难率众迎吕隆于姑臧亻辱檀摄昌松魏安二戍以避之亻辱檀以姚兴之盛。又密图姑臧乃去年号罢尚书丞郎官遣参军关尚聘于兴献兴马三千匹羊二万头兴乃署亻辱檀为持节都督河右诸军事车骑大将军领护匈奴中郎将凉州刺史常侍公如故镇姑臧亻辱檀虽受制於姚兴然车服礼章一如王者以宗敞为太府主簿录记室事。  

北凉沮渠蒙逊为凉州牧姚兴遣使人梁裴张构拜蒙逊镇西大将军沙州刺史西海侯时兴亦拜秃亻辱檀为车骑将军封广武公蒙逊闻之不悦谓裴等曰：亻辱檀上公之位而身为侯者何也。构对曰：亻辱檀轻狡不仁款诚未著圣朝所以加其重爵者褒其归善即叙之义耳将军忠贯白日勋高一时当入调鼎味辅替帝室安可以不信待也。圣朝爵必称功官不越德如尹纬姚晃佐命初基齐难徐雒元勋骁将并位才二品爵止侯伯将军何以先之乎！窦融殷勤固让不欲居旧臣之右未解将军忽有此问蒙逊曰：朝廷何不即以张掖见封乃更远封西海耶构曰：张掖规画之内将军已自有之所以远授西海者盖欲广大将军之国耳蒙逊大悦乃受拜。  

○僭伪部　和好  

金晋中微獯鬼猾夏窃据土宇盗弄干盾亦有协比邻境倚为声援连姻纳质勤赠问之仪救患连衡崇盟载之义所以苟延岁月共固巢窟而势去甘坏复为寇雠其有约以大义劝削伪号虽欲挟正。又何赎焉。  

前燕慕容僭即帝位时晋大司马桓温伐次于枋头众屡欲遣使乞师于苻坚请割武牢以西之地坚亦欲与连横乃遣其将苟池等率步骑二万救王师寻败引归池亦还。  

前秦苻登僭即帝位为姚兴所逼遣使请兵于乞伏乾归以其妹东平长公主为秦梁王后乾归特遣其前将军乞伏益州冠军翟德р率骑二万救之会登为兴所杀乃还师。  

後秦姚苌初僭称万年秦王时慕容冲与苻坚相攻众甚盛苌将西上恐冲遏之乃遣使通好以子崇为质於冲进屯北地厉兵积粟以观时变。  

姚兴既袭伪位会晋师伐蜀谯纵大败之纵遣使乞师於兴兴遣平西姚赏南梁州刺史王敏率众二万救之王师引还。  

蜀李雄僭即帝位前凉张骏遣使遗雄书劝去尊号称藩於晋雄复《书》曰：吾过为士大夫所推然本无心於帝王也。进思为晋室元功之臣退思共为守藩之将扫除氛埃以康帝宇而晋室凌连德声不振引领东望有年月矣。会获来贶情在ウ室有何巳巳知欲远遵楚汉尊崇义帝春秋之义於斯莫大骏重其言使聘相继。  

李寿既袭伪位遣其散骑常侍王嘏中常侍王广聘於石季龙先是季龙遗寿书欲连横入寇约分天下故也。  

西秦乞伏乾归初称河南王时南凉秃乌孤遣使来结和亲乞伏炽磐既袭父乾归伪位攻南羌之氵强川师次沓中沮渠蒙逊率众攻石泉以救之炽磐闻而引还遣将昙达与其将出连处率骑五千赴之蒙逊闻昙达至引归遣使聘于炽磐遂结和亲。  

北燕冯跋僭即帝位蠕蠕男斛律遣使求跋女伪乐浪公主献马三千匹跋命其群下议之素弗等谏曰：前代旧事皆以宗女妻六夷宜许以妃嫔之女乐浪公主不宜下降非类跋曰：女生从夫千里岂远朕方崇信殊俗奈何欺之乃许焉遣其游击秦都率骑二千送其女归于蠕蠕。  

西凉李因称凉公时北凉沮渠蒙逊每年侵寇不止志在以德抚其境内但与通和立盟不之较也。之初西也。留女敬爱养於外祖尹文文既东迁从姑梁褒之母养之其後秃亻辱檀假道於北山鲜卑遣褒送敬爱于酒泉并通和好遣使报聘赠以方物。  

北凉沮渠蒙逊僭称河西王时姚兴遣将姚硕德攻吕隆于姑臧蒙逊遣从事中郎李典聘于兴以通和好。  

夏赫连勃勃僭称天王大单于遣其御史丞乌雒孤盟於沮渠蒙逊曰：自金晋数终祸缠九服赵魏为长蛇之墟秦陇为豺狼之穴二都神京鞠为茂草蠢尔群生罔知凭赖上天悔祸运属二家封疆密迩道会义亲宜敦和好弘康世难，爰自终古有国有家非盟誓无以昭神祗之心非断金无以定终始之好然晋楚之成吴蜀之约咸口血未乾而寻背之今我二家契殊曩日言未发而有笃爱之心音一交而怀倾盖之顾息风尘之警同克济之诚戮力一心共济六合。若天下有事则双振义旗区域既清则并敦鲁卫夷险相赴交易有无爰及子孙永崇斯好蒙逊遣其将沮渠汉平来盟。  

○僭伪部　怀附  

金统失御[1234]祚南播江淮以北毡韦杂俗金革恃力或跨有数郡豺狼肆志或雄视广野政非以德民无定居然而窃吊伐之名专威惠之柄用能引纳转徙怀集降附卑词以待敌境优礼以求绝俗推诚於向背之类┰隐於禽获之辈靡爱爵赏务取绥怀设以激劝之方开以诱掖之道所谓行忠信於蛮貊假仁义为蘧庐者已。  

前凉张轨为凉州刺史时王弥陷京都中州避难来者日月相继分武威置武兴郡以居之。  

张骏为凉州牧西域诸国献汗血马火浣布{封牛}牛孔雀巨象及诸珍异二百馀品。又鄯善王元孟献女号曰：美人立宾遐观以处之焉耆前部于王并遣使贡其方物。  

西凉武昭王迁居酒泉鄯善前部王遣贡其方物前赵刘元海僭即汉王位入都蒲子河东平阳属县垒壁尽降时汲桑起兵赵魏上郡四部鲜卑陆遂延氐尊大单于徵东莱王弥及石勒等并相次降之元海悉署其官爵。  

刘曜既僭位氐杨伯之斩姜冲儿以陇城降宋亭斩赵募以上わ降徙秦州大姓杨姜族二千馀户于长安氐羌悉下并送质任。  

後赵石勒在襄国时曹嶷据有青州既叛刘聪南禀王命以建业悬远势援不接惧勒袭之故遣通和勒授嶷东州大将军青州牧封琅琊公。又既擒末杯乃赦而归之命末杯为子署为使持节安北将军北平公遣还辽西末杯感勒厚恩在途日南面而拜者三氏遂专心归附自是王俊威势渐衰石季龙得晋邵续遣使送续於勒勒使徐光让之曰：国家应符拨乱八表宅心遗晋怖威远窜杨越而续蚁封海阿跋扈王命以夷狄不足为君耶何无上之甚也。国有常刑於分甘乎！续对曰：晋末饥乱奔控无所保合乡宗庶全老幼属大王龙飞之始委命纳质精诚无感不蒙慈恕言归遗晋仍荷宠授誓尽忠节实无二心。且受彼厚荣而复二三其趣者恐亦不容于明朝矣。周文生于东夷大禹出於西羌帝王之兴盖惟天命所属德之所招当何常耶伏惟大王圣武自天道隆虞夏凡有含生孰不延首神化耻隔皇风而况囚乎！使囚去真即伪不得早叩天门者大王负囚囚不负大王也。[C260]鼓之刑囚之常分但恨天实为之谓之何哉！勒曰：其言恺至孤愧之多矣。夫忠于其君者乃吾之所求也。命张宾延之于馆厚抚之寻以为从事中郎令自後诸克敌擒俊皆送之不得辄害冀获如续之流初季龙之攻续也。朝廷有王敦之逼不遑救恤续既为勒所执身灌园鬻菜以供衣食勒屡遣察之叹曰：此真高人矣。不知是安足贵乎！嘉其清苦数赐帛每临朝嗟叹以励群臣。  

前燕慕容初为鲜卑都督时东胡宇文鲜卑段部以威德日广惧有并吞之计因为寇掠往来不绝卑辞厚币以抚之时二京倾覆幽冀沦陷刑政修明虚怀引纳流亡士庶多襁负归之乃立郡以统流人冀州人为冀阳郡豫州人为周成郡青州人为营丘郡并州人为唐国郡。  

慕容隽车骑大将军范阳公刘宁屯据莸城降于苻氏至此率户二千诣蓟归罪拜後将军。  

慕容将吕护奔于晋寻复叛归於待之如初因遣传颜与护率众据河阴颜北袭敕勒大获而还护攻雒阳中流矢而死。  

前秦苻健时西虏乞没军邪遣子入侍健，於是置来宾馆於平朔门以怀远人。  

苻坚时车师前部王弥鄯善王休密于朝于坚，坚赐以朝服引见西堂等观其宫宇壮丽仪卫严肃甚惧因请年年贡献坚以西域路遥不许令三年一贡九年一朝以为永制时王猛获张天锡将敦煌阴据及甲士五千既东平六州西擒杨纂欲以德怀远。且跨威河右至是悉送所获还凉州天锡惧而遣使谢罪称藩坚大悦即署天锡为使持节散骑常侍都督河右诸军事骠骑大将军开府仪同三司凉州刺史西域都护西平公吐谷浑碎奚以杨纂既降惧而遣使送马五千匹金银百斤坚拜奚安远将军氵强川侯坚遣符雒等伐代王涉翼犍其子翼圭纟专父请降坚以翼犍荒俗未参仁义令入大学习礼坚尝之大学召涉翼犍问曰：中国以学养性而人寿考漠北啖牛羊而人不寿何也。翼犍不能。又问乡种人有堪将者可召为国家用对曰：北人能捕六畜善驰走逐水草而已何堪为将。又问好学否对曰：若不好学陛下用教臣何为坚善其先是梁熙遣使西域称扬坚之威德并以缯采赐诸国王，於是朝献者十有馀国大宛献天马千里驹皆汗血朱鬣五色凤膺麟身及诸珍异五百馀种坚曰：吾思汉文之返千里马咨嗟美咏今所献马其悉返之庶克念前王仿佛古人矣。乃命群臣作止马诗而遣之示无欲也。其下以为盛德之事遂同汉文，於是献诗者四百馀人。又张平以并州叛坚率众讨之以其建节将军邓羌为前锋率骑五千据汾上坚至铜壁平尽众拒战为羌所败获其养子蚝送之平惧乃降于坚，坚赦其罪署为右将军蚝武贲中郎将加广武将军徙其所部三千馀户于长安後秦姚苌与苻登相持登将金槌以新平降苌苌轻将数百骑入槌营群下谏之苌曰：槌既去苻登复欲图我将安所归。且怀德初附推疑委质吾复以不信待之何以御物乎！群氐果有异谋槌不从而止姚兴时晋荆州司马休之襄州鲁宗之为宋武帝所败引归休之宗之等遂与谯王文思新蔡王道赐宁朔将军梁州刺史马敬辅国将军竟陵太守鲁轨宁朔将军南阳太守鲁范奔于兴休之等至长安兴谓之曰：刘裕崇奉晋帝岂便有阙乎！休之曰：臣前下郡琅琊王德文泣谓臣曰：刘裕供御主上刻薄苛深以事势推之社稷之忧方未可测兴将以休之为荆州刺史任以东南之事休之固辞请与鲁宗之等扰动襄阳淮汉乃以休之为镇南将军扬州刺史宗之等并有拜授休之将行侍御史唐盛言於兴曰：符命所记司马氏应复河雒休之既得濯鳞南翔恐非复池中之物可以崇礼不宜放之兴曰：司马氏脱如所记留之足为患遂遣之杨武安乡侯康宦驱略白鹿原氐胡数百家奔上雒太守宋林距之商雒人黄金等起义兵以掎宦宦乃率众归罪兴赦之复其爵位。又乞伏乾归遣使送所掠守宰谢罪请降兴以赫连勃勃之难权宜许之假乾归及其子炽磐官爵。又晋河间王子国章武王子叔道来奔兴谓之曰：刘裕兴复晋室卿等何故来也。国等曰：裕与不逞之徒削弱王室宗门能自修立者莫不害之是避之来实非诚款所以避死耳兴嘉之以国为建义将军扬州刺史叔道为平南将军交州刺史赐以甲第。又蜀谯纵遣使称藩请桓谦欲令顺流东伐刘裕兴以问谦谦请行遂许之兴既僭号杨盛保仇池遣使请命拜使持节镇南将军仇池公鲜卑越质诘归率户二万叛乞伏乾归降于兴处之于成纪拜使持节镇西将军平襄公时京兆韦华谯郡夏侯轨始平庞等率襄阳流人一万叛晋奔于兴兴引见东堂谓华曰：晋自南迁承平已久今政化风俗何如华曰：晋主虽有南面之尊无总御之实宰辅执政政出多门权去公家遂成习俗刑网峻急风俗奢宕自桓温谢安已後未见宽猛之中兴大悦拜华中书令兴遣散骑常侍席确诣凉州徵吕隆弟超入侍隆遣之吕隆惧秃亻辱檀之逼表请内徙兴遣齐难及镇西姚诘镇远乞伏乾归镇远赵曜等步骑四万迎隆于河西难至姑臧以其司马王尚行凉州刺史配兵三千镇姑臧以将军阎松为仓松太守郭将为番禾太守分戍二城徙隆及其宗室僚属于长安沮渠蒙逊遣弟如子贡其方物王尚绥抚遗黎以信义百姓怀其惠化翕然归之北部鲜卑并遣使贡款。又晋辅国将军袁虔之宁朔将军刘寿冠军将军高长庆龙骧将军郭恭等贰于桓玄惧而奔兴兴临东堂引见谓处之等曰：桓玄虽名晋臣其实晋贼其才度定何如父也。能办成大事否处之曰：玄藉世资雄据荆楚属晋朝失政遂偷窃宰衡安忍无亲多忌好杀位不才授爵以爱加无公平之度不如其父远矣。今既握朝权必行篡夺既非命世之才正可为它人驱除耳此天以机便授之陛下愿速加经略廓清吴楚兴大悦以处之为大司农馀皆有拜授处之固让请疆场自效改授假节钺宁南将军广州刺史兴。又遣大鸿胪梁裴以新平张构为副拜秃亻辱檀车骑将军广武公沮渠蒙逊镇西将军沙州刺史西海侯李玄盛安西将军高昌侯兴遣镇远赵曜率众二万西屯金城建节王松{公心}率骑助吕隆等守姑臧松{公心}至魏安为亻辱檀弟文真所围众溃执松{公心}送于亻辱檀亻辱檀大怒送松{公心}还长安归罪文真深自陈谢。  

姚泓为太子也。其弟弼有夺嫡之谋泓恩抚如初未尝见于色姚绍每为弼羽翼姚泓亦推心宗事弗以为嫌及僭位任绍以兵权绍亦感而归诚卒守其忠烈其明识宽裕皆此类也。  

後凉吕光郭﹁既叛推後将军杨轨为盟主轨自称大将军凉州牧光遗轨《书》曰：自羌胡不靖郭﹁叛逆南蕃安否音问两绝行人风传云：卿拥逼百姓为﹁唇齿卿雅志忠贞有史鱼之操鉴察成败远侔古人岂宜听纳奸邪以亏大美陵霜不者松柏也。临难不移者君子也。何图松柏於微霜鸡鸣已於风雨郭﹁巫卜小数时或误中考之大理率多虚谬朕宰化寡方泽不逮远致世事纷纭百城离叛戮力一心同济巨海者望之於卿也。今中仓积粟数千百万东人战士一当百馀入则言笑晏晏出则虎步凉州吞﹁咀业绰有馀暇但与卿形虽君臣心过父子欲全卿名节不使贻笑将来轨不答。  

北燕冯跋时蠕蠕斛律为其弟大但所逐尽室奔跋乃馆之于辽东郡待之以客礼跋纳其女为昭仪。  

南燕慕容垂遣其征西大将军太原王慕容楷卫军慕容麟镇南慕容绍征虏慕容宙等攻苻坚冀州牧苻定镇东苻绍幽州牧苻谟镇北苻亮楷与定等书喻以祸福定等悉降垂留其太子宝守中山率诸将南攻翟辽以楷为前锋都督辽之部众皆燕赵人也。咸曰：太原王之子吾之父母相率归附辽惧遣使请降垂至黎阳辽肉袒谢罪垂厚抚之。  

北凉沮渠蒙逊时秃亻辱檀来伐蒙逊败之於。若厚坞亻辱檀湟河太守文支据湟川护军成宜侯率众降之署文支镇东大将军广武太守振武侯成宜侯为振威将军湟川太守以殿中将军王建为湟河太守蒙逊攻秃西郡太守杨统於日勒统降拜为右长史宠逾勋旧。  

伪吴杨行密唐乾宁四年梁祖平兖郓朱瑾及沙陀将李承嗣史俨等皆奔淮南行密待之优厚任为将瑾与承嗣皆位至方伯。  

## ●卷二百三十一  

○僭伪部　征伐  

昔晋室不造中原多故秦雒之郊左衽为孽各矜雄盛竞事甲兵或偏据一方或开地千里僭大号以逾度率无名以出师交相侵凌递构伤杀以强威弱以众暴寡生民涂炭宇县分离虽人不聊生咸婴多难而天将悔祸终亦自亡盖异时雨之行奉辞之义矣。垂，於是也。可不鉴哉！。  

前凉张茂嗣其兄实为凉州牧会前赵刘曜遣其将刘咸攻茂将韩璞於冀城呼延实攻宁羌护军阴鉴於桑壁临洮人翟楷石琮等逐令长以县应曜河西大震茂以参军陈珍为平虏护军率卒骑一千八百救韩璞曜阴欲引归声言要先取陇西後回灭桑壁珍募发氐羌之众击曜走之克复南安永昌初复命将军韩璞率众取陇西南安之地以攻秦州。  

张骏嗣其季父茂为凉州牧咸和初秦州诸郡既属刘曜骏遣武威太守窦涛金城太守张阆武兴太守辛岩扬烈将军宋辑等率众东会韩璞攻讨之曜遣其将刘裔来距屯於狄道城韩璞进渡沃干岭为裔所败（事具僭伪兵败门）。  

张重华嗣其父骏为凉州牧自称凉王会後赵石季龙使王擢麻秋孙伏都等侵寇不辍金城太守张冲降於秋，於是梁州振动重华以主簿谢艾为中坚将军配步骑五千击秋大破之斩首五千级俄而麻秋进攻χ罕不拔退保大夏重华以谢艾为使持节军师将军率步骑三万进军临河秋以万众距之艾奔击大败之秋匹马奔大夏其後麻秋。又据χ罕有众十二万进屯河内遣王擢略地晋兴广武越洪池岭至于曲柳姑臧大震，於是以艾为使持节都督征讨诸军事行卫将军以索遐为军正将军率步骑二万距王擢等擢与前锋战败遁还河南还讨叛虏斯骨真万馀落破之斩首千馀级俘擒三千八百。  

张天锡僭嗣凉州牧时羌廉岐自称益州刺史率略阳四千家背苻坚就李俨天锡自往讨之以别驾杨为监前锋军事前将军趋金城晋兴相常据为使持节征东将军向左南游击将军张统出白土天锡自率三万人次仓松伐俨俨大败入城固守。  

前赵刘曜僭即帝位时黄石屠各路松多起兵於新平扶风聚众数千附於南阳王保保以其将杨曼为雍州刺史王连为扶风太守据陈仓张ダ为新平太守周庸为安定太守据阴密松多下草壁秦陇氐羌多归之曜遣其车骑刘雅平西刘厚攻杨曼于陈仓二旬不克曜率中外精锐以赴之行次雍城太史令弁广明言於曜曰：昨夜妖星犯月师不宜行乃止敕雅等摄围固垒以待大将军三年曜发雍攻陈仓曼连谋曰：谍者还云：其五牛旗建多言胡主自来其锋恐不可当也。吾粮廪既少无以支久。若顿军城下围人百日不待兵刃而吾自丧灭不如率见众以一战如其胜也。关中不待檄而至如其败也。一等死早晚无在遂尽众背城而阵为曜所败王连死之杨曼奔於南氐曜进攻草壁。又陷之松多奔陇城进陷安定保惧迁於桑城氐羌悉从之曜振旅归於长安其後曜亲征氐羌仇池杨难敌率众来距前锋击败之难敌退保仇池仇池诸氐羌多降於曜曜後复西讨杨韬於南安韬惧与陇西太守梁勋等降於曜皆封列侯使侍中乔豫率甲士五千迁韬等及陇右万馀户於长安曜。又进攻仇池时曜寝疾兼厉疫甚议欲班师恐难敌蹑其後乃以其尚书郎王犭广为光国中郎将使於仇池以说难敌难敌，於是遣使称藩会陈安叛於陇上自称梁王曜亲征之围於陇城安频出挑战累击败之斩获八千馀级右军刘攻平襄克之陇上诸县悉降曲赦陇右殊死以下惟陈安赵募不在其列安留杨伯支姜冲儿等守陇城率骑数百突围而出欲引上わ平襄之众还解陇城之围安既出知上わ被围平襄已败乃南走陕中曜使其将军平先丘中伯率劲骑追安频战败之俘斩四百馀级安与壮士十馀骑於陕中格战安左手奋七尺大刀右手执丈八蛇矛近交则刀矛俱发辄害五六远则双带服左右驰射而走平先亦壮健绝人勇捷如飞与安搏战三交夺其蛇矛而退会日暮雨甚安弃马与左右五六人步逾山岭匿於溪涧翌日寻之遂不知所在会连雨始霁辅威呼延清寻其径迹斩安於涧曲曜大悦曜遣其武卫刘朗率骑三万袭杨难敌於仇池弗克掠三千馀户而归张骏闻曜军为石氏所败乃去曜官号复称晋大将军凉州牧遣金城太守张阆及罕护护军辛晏韩璞等率众数万人自大夏攻掠秦州诸郡曜遣刘裔率步骑四万击之夹洮相持七十馀日冠军呼延那鸡率亲御郎三千骑绝其运路裔济师逼之璞军大溃奔还凉州裔追之及於令居斩级二万张阆辛晏率众数万降於曜皆拜将军封列侯石勒遣石季龙率众四万自轵关西入伐曜河东应之者五十馀县进攻蒲坂曜将东救蒲坂惧张骏杨难敌承虚袭长安遣其河间王述发氐羌之众屯於秦州曜尽中外精锐水陆赴之自卫关北济季龙惧引师而退追之及於高侯大战败之斩其将军石瞻枕尸二百馀里收其资仗亿计季龙奔于朝歌。  

後赵石勒僭称赵王使石季龙击候部掘咄哪於研北大破之俘获牛马二十馀万寻署季龙为车骑将军率骑三万讨鲜卑郁粥於离石俘获牛马十馀万郁粥奔乌丸悉降其众城。又遣季龙统中外精卒四万讨徐龛龛坚守不战，於是筑室反耕列长围以守之其後季龙攻陷龛送之襄国。又遣季龙统中外步骑四万讨曹嶷降之刘曜於熙等去长安奔於上わ遣季龙讨克之。  

石季龙僭称居摄赵天王时羌簿句大犹保险未宾季龙遣其子章武王斌帅精骑二万并秦雍二州兵以讨之其後季龙。又僭称大赵天王将伐辽西鲜卑段辽募有勇力者三万人皆拜龙骧中郎辽遣从弟屈云   袭幽州刺史李孟退奔易京季龙以桃豹为横海将军王华为渡辽将军统舟师十万出漂渝津支雄为龙骧大将军姚弋仲为冠军将军统步骑十万为前锋以伐段辽季龙众次金台支雄长驱入蓟辽渔阳太守马鲍代相张牧北平相杨裕上谷相侯龛等四十馀城并率众降於季龙支雄攻安次斩其部大夫那楼奇辽惧弃令支奔於密云   山辽左右长史刘群卢谌司马崔悦等封其府库遣使请降季龙遣将军郭太等轻骑二万追辽及之战於密云   获其母妻斩级三千辽单马窜险遣子乞特真送表及名马季龙纳之乃迁其户二万馀於雍司兖豫四州之地诸有才行者皆擢叙之先是北单于乙回为鲜卑敦那所逐既平辽西遣其将李穆击那破之复立乙回而还。又遣石宣率步骑二万击朔方鲜卑斛摩头破之斩首四万馀级季龙将讨慕容令司冀青徐幽并雍兼复之家五丁取三四丁取二合邺城旧军满五十万具船万艘自河海运豆千一百万斛於安乐城以备征军之调徙辽西北平渔阳万馀户於兖豫雍雒四州之地。又遣征北张举自雁门讨索头郁鞠克之其後。又遣麻秋讨张重华以中书监石宁为征西将军率并司州兵二万馀人为麻秋等後继张重华将宋秦等率户二万馀人来降河湟间氐羌十馀万落与张璩相首尾麻秋惮之不进重华金城太守张冲。又以郡降石宁麻秋寻次曲柳刘宁王擢进攻始兴武街重华将杨康等与宁战於沙阜宁败绩乃引还金城王擢克武街执重华护军曹权胡宣徙七千馀户于雍州其後麻秋。又袭重华将张瑁於河陕败之斩首三千馀级χ罕护军李逵率众七千降於季龙自河已南氐羌皆降。  

前燕慕容隽僭即帝位先是後赵段龛因冉闵之乱拥众东屯广固自号齐王称藩於建业遣书抗中表之仪非隽正位隽遣慕容恪慕容尘讨之恪遇龛於济水之南与战大败之遂斩其弟钦尽俘其众恪进围广固克之初冉闵之僭号也。石季龙将李历张平高昌等并率所部称藩於隽遣子入侍既而投款建业结援苻坚并受爵位羁縻自固虽贡使不绝而诚节未尽吕护之走野王也。遣弟奉表谢罪於隽拜宁南将军河内太守。又上党冯鸯自称太守附于张平平屡言之隽以平故赦其罪以为京兆太守护鸯亦阴通京师张平跨有新兴雁门西河太原上党上郡之地垒壁三百馀胡晋十馀万户遂拜置征镇为鼎峙之势隽遣其司徒慕容评讨平领军慕容根讨鸯司空阳骛讨昌抚军慕容臧攻历并州垒壁降者百馀所以尚书右仆射悦绾为安西将军领护匈奴中郎将并州刺史以抚之平所署征西诸葛骧镇北苏象宁东乔庶镇南石贤等率垒壁百三十人降于隽隽大悦皆复其官爵既而平率众三千奔于平阳鸯奔于野王历走荥阳昌奔邵陵悉降其众。  

前秦苻健僭帝位时杜洪屯宜秋为其将张琚所杀琚自立为秦王置百官健率步骑二万攻琚斩其首健至自宜秋遣雄菁率众掠关东并援石季龙豫州刺史张遇於许昌与晋镇西将军谢尚战於颍水之上王师败绩苻坚僭称天王时羌敛岐叛坚自称益州刺史率部落四千馀家西依张天锡叛将李俨坚遣京兆尹王猛与陇西太守姜衡南安太守邵羌讨敛岐於略阳攻破之敛岐奔白马邵羌擒之会苻双据上わ苻柳据蒲坂叛於坚苻庾据陕城苻武据安定并应之将兵伐长安坚遣使谕之各梨以为信皆不受坚命阻兵自守坚遣後禁将军杨成世左将军毛嵩等讨双武王猛邓羌攻蒲坂杨安张蚝攻陕城成世毛嵩为双武所败坚。又遣其武卫王鉴宁朔吕光等率中外精锐以讨之左卫苻雄左禁窦冲率羽林骑七千继发双武乘胜至於榆眉鉴等击败之斩获万五千人武弃安定随双奔上わ鉴等攻之苻柳出挑战猛闭垒不应柳以猛为惮已留其世子良守蒲坂率众二万将攻长安长安去蒲坂百馀里邓羌率劲骑七千夜袭败之柳引军还猛。又尽众邀击悉俘其卒柳与数百骑入於蒲坂鉴等攻上わ克之斩双武猛。又寻破蒲坂斩柳及其妻子传首长安猛屯蒲坂遣邓羌与王鉴等攻陷陕城克之送庾於长安杀之慕容为晋所伐乞师於坚请割武牢以西之地王师既旋遣使谓坚曰：顷者割地行人失辞有国有家分灾救患理之常也。坚大怒遣王猛与建威梁成邓羌率步骑三万署慕容垂为冠军将军以为乡导攻雒州刺史慕容筑於雒阳遣其将慕容臧率精卒十万将解筑围猛使梁成等以精锐万人卷甲赴之大破臧於荣阳筑惧而请降猛陈师以受之太和五年。又遣猛率杨安张蚝邓羌等十将率步骑六万伐既围邺坚躬率精锐十万攻陷之出奔高阳坚将郭庆执而送之初仇池氐杨世以地降于坚，坚署为平南将军秦州刺史仇池公既而归顺於晋世死子纂代立遂受天子爵命而绝於坚世弟统骁武得众起兵武都与纂分争坚遣其将苻雅杨安与益州刺史王统率步骑七万先取仇池进图宁益雅等次於鹫陕纂率众五万距雅晋梁州刺史杨亮遣督于郭宝率骑千馀人攻之战於陕中为雅等所败纂收众奔还雅进攻仇池杨统率武都之众降於雅纂将杨佗遣子硕密降於雅请为内应纂惧面缚出降雅释其缚送之长安以杨统为平远将军南秦州刺史加杨安都督镇仇池时蜀人张育杨光等起兵与巴獠相应以叛于坚晋益州刺史竺瑶威远将军桓石处率众三万据垫江育乃自号蜀王遣使归顺与巴獠酋帅张重尹万等五万馀人进图成都寻而育与万争权举兵相持坚遣邓羌与杨安等击败之育光退屯绵竹安。又败张重尹万於成都南重死之及首级二万三千邓羌复击张育杨光於绵竹皆害之其後坚。又遣其武卫将军苟苌左将军毛盛中书令梁熙步兵校尉姚苌等率骑十三万伐张天锡於姑臧。又遣其秦州刺史苟池河州刺史李辩凉州刺史王统率三州之众以继之天锡遣将军马建掌据司兵赵充哲与苌等战犬败惧而奔还致笺请降坚既平凉州。又遣其安北将军幽州刺史苻雒为北讨大都督率幽州兵十万讨代王涉翼犍。又遣後将军俱难与邓羌等率步骑二十万东出和龙西出上郡与雒会於涉翼犍庭翼犍战败遁於弱水苻雒逐之势窘迫退还阴山其子翼圭缚父请降雒等振旅而还。  

後秦姚苌僭即帝位以弟征虏绪为司隶校尉镇长安苌如安定击平凉胡金熙鲜卑没奕于大破之遂如秦州与苻坚秦州刺史王统相持天水屠各略阳羌胡应苌者二万馀户统惧乃降其时苻登僭即帝位遣使拜苻纂为太师领大司马纂败苌将姚硕德於泾阳苌自阴密距纂纂退屯敷陆登将窦冲攻苌雍二城克之。又与苌战於东为苌所败登次於瓦亭苌攻彭沛堡陷之沛奔杏城苌迁阴密登将征虏冯翊太守兰犊率众二万自频阳入於和宁与苻纂首尾将图长安皆为苌所败登进据胡空堡苌遣其将军姚方城攻陷徐嵩堡嵩被杀悉坑戎士登率众下陇入朝那苌据武都相持累战互有胜负其後登进据苟头原以逼安定苌率骑三万夜袭大界营陷之杀登妻毛氏及其子弁尚擒名将数十人驱掠男女五万馀口而去登收合馀兵退据胡空堡遣窦冲率见众为先驱自繁川趣长安登率众从新平径据新丰之千户因使杨定率陇上诸军为其後继杨壁留守仇池。又命其并州刺史杨政冀州刺史杨楷率所统大会长安苌遣其将军王破虏略地秦州杨定及破虏战于清水之格奴坂大败之苌退归还安定登就食新平留其大军於胡空堡率骑万馀围苌营四面大哭哀声动人苌恶之乃命三军哭以应登乃引退苌。又陷登新罗堡苌扶风太守齐益男奔登登将军路柴强武等并以众降於苌登攻苌将张业生於陇东苌救之不克而退。  

姚兴僭即帝位安南强熙镇远杨多叛推窦冲为盟主所在扰乱兴率诸将讨之军次武功多兄子良国杀多而降冲弟彰武与冲离贰冲奔强熙熙闻兴将至率户二千奔秦州冲走川川氐仇高执送之冲从弟统率其众降於兴兴将姚硕德讨平凉胡金豹於雒城克之慕容永既为慕容垂所灭河东太守柳恭等各阻兵自守兴遣姚绪讨降之鲜卑薛勃叛奔岭北上郡贰川杂胡皆应之遂围安远将军姚详於金城遣姚崇尹纬讨之勃自三交趋金城兴率步骑二万亲讨之勃惧弃其众奔於高平公没奕于于执而送之武都氐屠飞啖铁等杀陇东太守姚回略三千馀家据方山以叛兴遣姚绍等讨之斩飞铁遣狄伯支迎流人曹会牛寿万馀户于汉中。又使姚硕德率陇右诸军伐乞伏乾归兴潜军赴之乾归败走降其部众三万六千乾归以穷促来降姚硕德姚穆率步骑六万伐吕隆於姑臧大败之俘斩一万隆将吕佗等率众二万五千以东苑来降兴。又遣姚硕德姚敛成姚寿都等率众三万伐杨盛於仇池寿都等入自宕昌敛成从下辩而进盛遣其弟寿距成从子斌距都都逆击擒之尽俘其众杨寿等惧率众请降其後赫连勃勃杀高平公没奕于收其众以叛秃亻辱檀沮渠蒙逊迭相攻击亻辱檀遂东招河州刺史西羌彭奚念阻河以叛兴使中军姚弼後军敛成镇远乞伏乾归等率步骑三万伐亻辱檀左仆射齐难等率骑二万讨勃勃退保河曲弼济自金城进拔昌松长驱至姑臧亻辱檀婴城固守出其兵击弼弼败退据西苑兴。又遣卫大将军姚显率骑二万为诸军节度至高平闻弼败绩兼道赴之抚慰河外率众而还兴。又遣平北姚冲征虏狄伯支辅国敛曼嵬镇东杨佛嵩率骑四万讨勃勃冲次于岭北欲回师袭长安伯支不从乃止兴自平凉如朝那闻冲谋逆乃下书赐冲死兴如贰城而勃勃骑大至兴遣左将军姚文宗率禁兵距战中垒齐莫统氐兵以继之勃勃乃退留禁兵五千配姚详守贰城兴还长安其後勃勃遣其将胡金纂将万馀骑攻平凉兴如贰城因救平凉纂众大溃生擒纂勃勃遣兄子提攻陷定阳执北中郎将姚广都兴将曹炽曹云   王肆佛等各将数千户避勃勃内徙兴处佛於湟山泽炽云   於陈仓勃勃寇陇右攻白崖堡破之遂趣清水略阳太守姚寿都委守奔秦州勃勃。又收其众而归兴自安定追之至寿渠川不及而还仇池公杨盛叛扰祁山遣建威赵琨率骑五千为前锋立节杨伯寿统步卒继之前将军姚恢左将军姚文宗入自鹫陕镇西秦州刺史姚嵩入羊头陕右卫胡翼度从阴密出自城讨盛兴将轻骑五千自雍赴之与诸将军会於陇口盛与琨相持伯寿畏忄耍弗进为盛所败兴斩伯寿而还兴寝疾妖贼李弘反於贰原贰原氐仇常起兵应弘兴舆疾讨之斩常执弘而还徙常部人五百馀户于许昌。  

姚泓嗣其父兴即伪位初兴徙李闰羌三千家於安定寻徙新支至是羌酋党容率所部叛还遣抚军姚赞讨之容降徙其豪右数百户於长安馀遣还李闰并州定阳贰城胡数万落叛泓入于平阳攻立义姚成都於匈奴堡推曹泓为大单于所在残掠征东姚懿自蒲坂讨泓战於平阳大破之执弘送於长安徙其豪右万五千落於雍州仇池公杨盛攻陷祁山执建节王总遂逼秦州泓遣後将军姚平救之盛引退赫连勃勃攻陷阴密进兵侵雍岭北杂户悉奔五将山征北姚恢弃安定率户五千奔新平安定人胡俨华韬等率众距恢恢单骑归长安立节弥姐成建武裴岐为俨所杀镇西姚谌委镇东走勃勃遂据雍抄掠城姚绍及征虏尹昭镇军姚洽等率步骑五万讨勃勃姚恢以精骑一万继之军次横水勃勃退保安定胡俨闭门距之杀鲜卑数千人据安定以降绍进兵蹑勃勃战於马鞍坂败之追至朝那不及而还平阳氐苟渴聚众千馀据五丈原以叛遣镇远姚万恢武姚难讨之为渴所败姚谌讨渴擒之杨盛遣兄子倦入寇长蛇泓使辅国敛曼嵬前将军姚光儿讨之於陈仓倦奔於散关勃勃遣兄子提南侵池阳车骑姚裕前将军彭白狼建义蛇互距却之。  

後蜀李雄僭即帝位仇池氐杨难敌初为刘曜所破奔於葭萌遣子入质其後恃险多为不法雄安北李犀请讨之雄遣中领军李含及将军乐次费佗李乾等由白水桥攻下辩征东李寿督含弟午攻阴平难敌遣军距之雄。又遣太子班讨平宁州夷以班为抚军。  

後凉吕光僭即三河王位遣其子左将军佗武贲中郎将纂讨北虏匹勒於三严山大破之南羌彭奚念入攻白土都尉孙峙退奔兴城光遣其南中郎将吕方及其弟右将军吕宝振威杨范强弩窦苟讨乞伏乾归於金城方屯河北宝进师济河为乾归所败光亲讨乾归奚念遣杨武杨轨建忠沮渠罗仇建武梁恭军於左南奚念大惧於白土津累石为是以水自固遣精兵一万距守河津光遣将军王宝潜趣上津夜渡湟河济自石堤攻克χ罕奚念单骑奔甘松光振旅而还。  

吕纂僭即天王位伐秃利鹿孤围张掖略地建康闻亻辱檀寇姑臧乃还。  

後燕慕容垂僭即帝位遣其征西慕容楷卫军慕容麟镇南慕容绍征虏慕容宙等攻苻坚冀州牧苻定镇州牧苻绍幽州牧苻谟镇北苻亮楷与定等书喻以祸福定等悉降。  

慕容盛既袭伪位讨库莫奚大虏获而还尝率众三万伐高句骊袭其新城南苏皆克之散其积聚徙其五千馀户於辽西。  

西秦乞伏乾归僭称河南王杨定之死也。天水姜乳袭据上わ乾归遣乞伏益州讨之其後。又使益州攻克支阳武允吾三城俘获万馀人而还。又遣益州与武卫慕容允冠军翟р率骑二万伐吐谷浑视罴至于度周川大破之。  

乞伏炽磐袭其父乾归伪位遣其龙骧乞伏智达平东王松寿讨吐谷浑树雒于於浇河大破之获其将呼那乌提虏三千馀户而还。又遣其镇东郎吕破胡于白石川虏其男女万馀口进据白石城休官降者万馀人。又遣安北乌地延冠军翟绍讨吐谷浑别统句旁於泣勤川大破之俘获甚众炽磐率诸将讨吐谷浑别统支旁於长柳川掘达於渴浑川皆破之前後俘获男女二万八千闻秃亻辱檀西征乙弗投袂而起曰：可以行矣。率步骑二万袭乐都秃武台凭城距守炽磐攻之一旬而克遂入乐都遣平远犍虔率骑五千追亻辱檀徙武台与其文武及百姓万馀户於χ罕亻辱檀遂降。又遣其将昙达王松寿等讨南羌弥姐康薄於赤水降之。又遣昙达王松寿等率骑一万伐姚艾於上わ昙达进据蒲水艾距战大败之艾奔上わ昙达进屯大利破黄石大羌二戍徙五千馀户於χ罕令其安东木奕于率骑七千讨吐谷浑树雒干于塞上破其弟阿柴於尧川俘获五千馀口而还雒干奔保白兰山而死。又遣昙达元基东讨姚艾降之。又使征西他子讨吐谷浑觅地於弱水南大破之觅地率众六千降於炽磐。  

南凉秃乌孤僭称大单于西平王曜兵广武攻克金城吕光遣将军窦苟来伐战於街亭大败之降光乐都湟河浇河三郡。  

秃利鹿孤袭其兄乌孤伪位吕纂来伐使弟亻辱檀距之与纂战败之斩首二千馀级纂西击段业亻辱檀率骑一万乘虚袭姑臧纂弟纬守南北城以自固亻辱檀耀兵於青阳门虏八千馀户而归其後僭称河西王率师伐吕会大败之。又遣亻辱檀攻吕昌松太守孟於显美克之。  

秃亻辱檀嗣其兄利鹿孤位僭称凉王遣其将文支讨南羌西虏大破之亻辱檀，於是率师伐沮渠蒙逊次於氐池蒙逊婴城固守芟其禾苗至于赤泉而还亻辱檀伪游浇河袭徙西平湟河诸羌三万馀户於武兴番禾武威昌松四郡姚兴遣其将姚弼及敛成等率步骑三万来伐。又使其将姚显为弼等後继遗亻辱檀书云：遣尚书左仆射齐难讨赫连勃勃惧其西逸故令弼等於河西邀之亻辱檀以为然遂不设备弼至姑臧屯於西苑亻辱檀命诸郡县悉驱牛羊於野敛成纵兵虏掠亻辱檀遣其镇北俱延镇军敬归等十将率骑分击大破之斩首七千馀级姚弼固垒不出亻辱檀攻之未克乃断水上流欲以持久毙之会雨甚堰坏弼军乃振姚显闻弼败兼道赴之军势甚盛遣射将孟钦等五人挑战於凉风门张未及发材官将军宋益等驰击斩之显乃委罪敛成遣使谢亻辱檀引师而归。又遣其左将军枯木驸马都尉胡康伐沮渠蒙逊掠临松人千馀户而还蒙逊大怒率骑五千至於显美方亭破车盖鲜卑而退。  

南燕慕容超僭即帝位时慕容法镇梁父与超有隙因与慕容锺段宏等谋反超知而徵之锺称疾不赴，於是取其党侍中慕容统右卫慕容根散骑常侍段封诛之车裂仆射封嵩於东门之外西中郎将封融奔於魏超寻遣慕容镇等攻青州慕容昱等攻徐州慕容凝韩范攻梁父昱等攻莒城拔之徐州刺史段宏奔於魏封融。又集群盗袭石塞城杀镇西大将军馀郁青土振恐人怀异议慕容凝谋杀韩范将袭广固范知而攻之凝奔梁父范并其众攻梁父克之凝奔姚兴慕容法出奔於魏慕容镇克青州锺杀其妻子为地道而出单马奔姚兴。  

西凉李僭称凉王遣折冲将军宋繇东伐凉兴并击玉门已西诸城皆下之遂屯玉门阳关广田积为东伐之资其後亲率骑二万略地至於建东沮渠蒙逊来侵至於建康掠三千馀户而归大怒率骑追之及於弥安大败之尽收所掠之尸李歆嗣其父为凉公沮渠蒙逊遣其张掖太守沮渠广宗诈降诱歆歆遣武卫温宜等赴之亲勒大军为之後继蒙逊率众三万设伏於蓼泉歆闻引兵还为逊所逼歆亲贯甲先登大败之追奔百馀里俘斩七千馀级北凉沮渠蒙逊僭称河西王秃亻辱檀来伐蒙逊败之於。若厚坞亻辱檀湟河太守文支据湟川护军成宜侯率众降之蒙逊西如苕ワ遣冠军伏恩率骑三万袭卑和乌啼二虏大破之俘二千馀落而还蒙逊遣其将运粮於湟河自率众攻克乞伏炽磐广武郡以运粮不继自广武如湟河度浩炽磐遣将乞伏尼寅拒蒙逊蒙逊击斩之炽磐。又遣将王衡折斐麴景等率骑一万据勒姐岭蒙逊。且战。且前大破之擒折斐等七百馀人麴景奔还蒙逊以弟汉平为折冲将军湟河太守乃引还蒙逊伐西凉李歆歆将出距之左长史张体顺固谏乃止蒙逊大芟秋稼而还其後太史令张衍言於蒙逊曰：今岁临泽城西当有破兵蒙逊乃遣其世子政德屯兵。若厚坞蒙逊西至白岸遂攻浩还次川岩闻李歆徵兵欲攻张掖蒙逊潜军逆之败歆於坏城遂进克酒泉。  

前蜀王建僭即帝位初汴将刘知俊奔凤翔李茂贞以为大将稍侵建之兴凤皆没焉後知俊自岐奔蜀建厚礼之任为上将令击茂贞复收兴凤二州茂贞登陴自守知俊修兵攻其属郡茂贞之秦陇阶泾皆陷於蜀前汉刘晟袭其父涉伪位会湖南马氏昆弟寻戈晟因其[C260]遣兵攻桂林管内诸郡及柳连梧贺等州皆克之自此全有南越之地。  

唐李景袭其父伪位遣其将边镐帅师攻闽王延政於建安延政乞降镐使人送于金陵会湖南马希萼为牙将陆孟俊所废送於衡阳三军立马希崇为帅希萼至衡阳月馀衡州都指挥使廖偃招合蛮獠复立希萼为楚王於县署行府据湘川上游乃令人求援於景景遣边镐率众东入希萼乘湘流而下合势攻长沙陷之希萼望吴人复立为潭帅潭人同恚希萼请边镐为帅镐既称帅乃令希萼希崇入於金陵马氏诸族千馀人及豪族皆徙焉。  

## ●卷二百三十二  

○僭伪部　称藩  

粤自晋氏中微生灵板荡致滔天之乘间咸割地以争雄莫不窃号假王开礻方建社据都会之要拥啸聚之众人自为国沛焉肆志然而永嘉南迁天命未改晋之恩德尚结人心号令所行威怀不远则有请命述职乃心本朝假宠乞灵以备外御虽负固专制崎岖遐阻而通使奉贡恭达款诚斯所以示义於天下抗衡於邻国者也。若乃宋氏嗣兴元魏方盛为敌境所附者咸亦取焉。  

前凉张轨初为凉州刺史及河间成都二王之难遣兵三千东赴京师。又遣主簿令狐亚聘南阳王模模甚悦遗轨以帝所赐剑谓轨曰：自陇以西征伐断割悉以相委如此剑矣。会王弥寇雒阳轨遣北宫纯张纂马鲂阴等率州军击破之。又败刘聪於河东京师歌之曰：凉州大马横行天下凉州鸱苕寇贼消鸱苕翩翩怖杀人帝嘉其忠进封西平郡公不受於时天下既乱所在使命莫有至者轨遣使贡献岁时不替朝廷嘉之屡降玺书慰劳光禄傅太常挚虞遗轨书告京师饥匮轨即遣参军杜勋献马五百匹毯布三万疋遣使者进拜镇西将军都督陇右诸军事封霸城侯进车骑大将军开府辟召仪同三司策未至而王弥遂逼雒阳轨遣将军张斐北宫纯郭敷等率精骑五千来卫京师陷斐等皆没於贼太府主簿马鲂言於轨曰：四海倾覆乘舆未反明公以全州之力径造平阳必当万里风披有征无战未审何惮不为此举轨曰：是孤心也。又闻秦王入关乃驰檄关中曰：主上遘危迁幸非所普天分离率土丧气秦王天挺圣德神武应期世祖之孙王今为长凡我晋人食土之类龟筮克从幽明同款宜简令辰奉登皇位今遣前锋督护宋配步骑二万径至长安翼卫乘舆折冲左右西中郎实中军三万武威太守张典胡骑二万络绎继发仲秋中旬会於临晋俄而秦王为皇太子遣使拜轨为骠骑大将军仪同三司固辞是岁皇太子遣使重申前授固辞愍帝即位进位司空固辞是时刘曜寇北地。又遣参军麴陶领三千人卫长安帝遣大鸿胪辛攀拜轨侍中太尉凉州牧西平公轨。又固辞张实嗣父轨为凉州牧晋愍帝下策《书》曰：维乃父武公著勋西夏顷刘石狡猾侵逼近甸义兵锐卒万里相寻方贡远珍府无虚岁方委专征荡清九域昊天不吊凋余藩后朕用悼厥心维尔俊劭英毅宜世表西海今授持节都督凉州诸军事西中郎将凉州刺史领弘羌校尉西平公往钦哉！其阐弘先绪俾屏王室。又兰池长赵上军士张冰得玺文曰：皇帝玺群僚上庆称德实曰：孤尝忿袁本初拟肘诸君何忽有此言因送於京师。又遣督护王该送诸郡贡计献名马方珍经史图籍於京师会刘曜逼长安实遣将军王该率众以援京城帝嘉之拜都督陕西诸军事後知刘曜逼迁天子大临三日遣太府司马韩璞灭寇将军田齐抚戎将军张阆前锋都督阴预步骑一万东赴国难命讨虏将军陈安故太守贾骞陇西太守吴绍各统郡兵为璞等前驱戒璞曰：前遣诸将多违机信所执不同致有乖阻。且内不和亲焉能服物今遣卿督五将兵事当如一体不得令乖异之闻达孤耳也。复遗南阳王保《书》曰：王室有事不忘投身孤州远域首尾多难是以前遣贾骞瞻望公举中被符命敕骞还军忽闻北地陷没寇逼长安胡崧不进麴允持金五百请救於崧是以决遣骞等进军度岭会闻朝廷倾覆为忠不达於主遣兵不及於难痛慨之深死有馀责今更遣韩璞等惟公命是从时焦崧陈安逼上わ南阳王保遣使告急以金城太守窦涛为轻车将军率威远将军宋及和苞张阆宋辑辛韬张选董广步骑二万赴之军次新阳会愍帝凶问至素服举哀大临三日时南阳王保谋称尊号破羌都尉张诜言於曰：南阳王忘莫大之耻而欲自尊天不授其图德不足以应运终非济时救难者也。晋王明德昭藩先帝凭属宜表称圣德劝即尊号傅檄诸藩副言相府则欲竞之心息未合之徒散矣。从之，於是驰檄天下推崇晋王为天子遣牙门蔡忠奉表江南劝即尊位。  

张骏嗣其季父茂为凉州牧犹称建兴十二年承元帝凶问骏大临三日群寮劝骏称凉王领秦凉二州牧置公卿百官如魏武晋文故事骏曰：此非人臣所宜言也。敢有言此者罪在不赦然境内皆称之为王後晋成帝遣治书御史耿访拜骏镇西大将军咸和八年始达凉州骏受诏遣部曲督王丰等报谢上疏称臣而不奉正朔犹称建兴二十一年九月复使访随丰等赍印板进骏大将军自是每岁使命不绝後骏遣参军麴护上疏曰：东西隔塞逾历年载夙承圣德心系本朝而江吴寂蔑馀波莫及虽肆力涂同盟靡恤奉诏之日悲喜交并天恩光被褒崇辉渥即以臣为大将军都督陕西雍秦凉州诸军事休宠振赫万里怀戴嘉命显至衔感屏营伏惟陛下天挺岐嶷堂构晋室遭家不造播幸吴楚宗庙有黍离之哀园陵有殄废之痛普天咨嗟含气悲伤臣专命一方职在斧钺遐域僻陋势极秦陇勒雄既死人怀反正谓季龙李期之命曾不崇朝而皆纂继凶逆鸱张有年东西辽旷声援不接遂使桃虫鼓翼四夷讠宣讠华向义之徒更思背诞铅刀有干将之志萤烛希日月之光是以臣前章恳切欲齐力时讨而陛下雍容江表坐观祸败怀目前之安替四祖之业驰檄布告徒设空文臣所以霄吟荒漠痛心长路者也。且兆庶离主渐周经世先老消落後生靡识忠良受枭悬之罚群凶贪纵横之利怀忠恋故日月告流虽时有尚义之士畏逼首领哀叹穷庐臣闻少康中兴由於一旅光武嗣汉众不盈百祀夏配天不失旧物况以荆杨悍神州突骑吞噬遗羯在於掌握哉！愿陛下敷弘臣虑永念先绩敕司空鉴征西亮等舟江沔使首尾俱至也。自後骏遣使多为季龙所获不达张重华嗣父骏为凉州牧凉王晋遣侍御史俞归拜重华凉州刺史假节重华遣使上疏曰：季龙自毙遗烬游魂取乱侮亡睹机则发臣今遣前锋都督裴恒步骑七万遥出陇上以俟圣朝赫然之威山东骚扰不足厝怀长安膏腴宜速平荡臣守任西荒山川悠远大誓六军不及听受之末猛将鹰扬不豫告成之次瞻云   望日孤愤义伤弹剑慷慨中情蕴结，於是康献皇后诏报遣使进重华为凉州牧。  

张天锡自号大将军校尉凉州牧西平公遣司马纶骞奉章请命并送御史俞归还京都海西公太和初诏以天锡为大将军大都督陇右关中诸军事护羌校尉凉州刺史西平公时苻坚强盛每攻之兵无宁岁天锡甚惧乃立坛刑牲率典军将军张宁中坚将军马芮等遥与晋三公盟誓献书大司马桓温克六年夏誓同大举遣从事中郎韩博奋节将军康妙奉表并送盟文孝武宁康元年天锡贡方物。  

西凉李字玄盛众推凉公秦凉二州牧改元为建初遣舍人黄始梁兴间行奉表诣阙曰：昔汉运将终三国鼎峙钧天之历数锺皇晋高祖阐鸿基景文弘帝业嗣武受终要荒率服六合同风宇宙齐贯而惠皇失驭权臣乱纪怀愍屯蒙尘於外悬象上分九服下裂眷言顾之普天同憾伏惟中宗元皇帝基天绍命迁幸江表荆杨蒙弘覆之矜五都为荒榛之薮故太尉西平武公轨当元康之初属扰攘之际受命典方出抚北州威略所振声盖海内明盛继统不陨前志长旌所指仍辟三秦义立兵强拓境万里文桓嗣位奕叶载德囊括关西化被昆裔遐迩款藩世职贡晋德之远扬ム此州是赖大都督大将军天锡以英挺之姿承七世之业志匡时难克隆前勋而中年降灾兵寇侵境皇威遐邈同奖弗及以一方之师抗七州之众兵孤力屈社稷以丧臣闻历数相推归馀於终帝王之兴必有闰位是以共工乱象於黄农之间秦项篡窃於周汉之际皆机不转踵覆饣束成凶自戎狄陵华已涉百龄五胡僭袭期运将杪四海悬心象魏故师次东关赵魏莫不企踵淮南大捷三方欣然引领伏惟陛下道协少康德侔光武继天统位志清函夏至如此州世笃忠义臣之群僚以臣高祖东莞太守雍曾祖北地太守柔荷宠前朝忝参时务伯祖龙骧将军广晋太守长宁侯卓亡祖武卫将军天水太守安世亭侯毗佐凉州著功秦陇殊宠之隆勒於天府妄臣无庸辄依窦融故事迫臣以义而上臣大都督大将军凉公领秦凉二州牧护羌校尉臣以为荆楚替贡齐桓兴召陵之师诸侯不恭晋文起城濮之役用能勋光践土业隆一匡九域赖其弘猷春秋恕其专命功冠当时美垂千祀况今帝居未复诸夏昏垫大禹所经奄为戎墟五岳神山狄其三九州名都夷秽其七辛有所言於兹而验微臣所以叩心绝气忘寝与食肝焦虑不遑宁息者也。江凉虽遥义诚密迩风云   苟通实如唇齿臣虽名未结於天台量未著於海内然凭赖累祖宠光馀烈义不细辞以稽大务辄顺群议亡身即事辕弱任重惧忝威命昔在春秋诸侯宗周国皆称元以布时令今天台邈远正朔未加发号施令无以纪数辄年冠建初以崇国宪冀仗宠灵全制一方使义诚著於所天玄风扇於九壤殉命灰身陨越慷慨。又以前表未报复遣沙门法泉间行奉。表曰：江山悠隔朝宗无阶延首云   极翘企遐方伏惟陛下应期践位景福自天臣去乙巳岁顺从群议假统方城时遣舍人黄始奉表通诚遥途旷未知达否吴凉悬邈蜂虿充衢方珍贡使无繇展御谨副写来章或希简达臣以其岁进师酒泉戒戎广平庶攘茨秽而黠虏恣睢未率威教凭守巢穴阻臣前路窃以诸事草创仓帑未盈故息兵按甲务农养士时移节迈荏苒三年抚剑叹愤以日成岁今资储已足器械已充西招城郭之兵北引丁零之众冀凭国威席卷河陇扬旌秦川承望诏旨尽节竭诚陨越为效。又臣州界迥远寇未除当须镇副为行留部分辄假臣世子士业监前锋诸军事抚军将军护羌校尉督摄前军为臣先驱。又敦煌郡大众殷制御西域管辖万里为军国之本辄以次子让为宁朔将军西夷校尉敦煌太守统摄昆裔辑宁殊方自馀诸子皆在戎间率先士伍臣总督大纲毕在输力临机制命动静续闻晋义熙元年。又遣使奉表称藩。  

李歆字士业之子卒府寮奉为凉公凉州牧朝廷以士业为持节都督七郡诸军事镇西大将军彷羌校尉酒泉公。  

前燕慕容父涉归以全柳城之功进拜鲜卑单于迁邑於辽东北，於是渐慕诸夏之风初立数寇辽西及伐灭扶馀东夷校尉何龛遣督护贾沉战败之谋於众曰：吾先公以来世奉中国。且华裔理殊强弱固别，岂能与晋竞乎！何为不和以害吾百姓耶乃遣使来降晋武帝嘉之拜鲜卑都督建武初元帝为琅邪王承制拜假节散骑常侍都督辽左杂夷流人诸军事龙骧将军大单于昌黎公让而不受征虏将军鲁昌说曰：今两京倾没天子蒙尘琅邪承制江东实人命所系明公雄据海朔跨总一方而诸部酋众称兵未遵化者盖以官非王命。又自以为强今宜通使琅邪劝承大统然後敷宣帝命以伐有罪谁敢不从善之乃遣其长史王济浮海劝进及元帝即尊位遣谒者陶辽重申前命固让公封及平宇文悉独官俘其众获皇帝玉玺三纽遣长史裴嶷送建业晋遣使者拜监平州诸军事安北将军平州刺史增邑三千户寻加使持节都督幽州东夷诸军事车骑将军平州牧进封辽东郡公邑一万户常侍单于并如故丹书铁券承制海东命备官司置平州守宰成帝即位加侍中位特进咸和五年。又加开府仪同三司固辞不受。又遣使与太尉陶侃笺曰：明公使君毂下振德曜威抚宁方夏劳心文武士马无恙钦高仰止注情弥久王途远隔以燕越每瞻江湄延首遐外天降艰难祸害屡臻旧都不守奄为虏廷使皇舆迁韦假势吴楚大晋启基祚流万世天命未改元象著明是以义烈之士深怀愤勇猥以功薄受国殊宠上不能扫除群羯下不能身赴国难仍纵贼臣屡逼京辇王敦倡祸於前苏峻肆毒於後凶暴过於董卓恶逆甚於亻汜普天率土谁不同忿深怪文武之士过荷朝荣不能灭中原之寇刷天下之耻君侯植根江阳发曜荆衡仗叶公之权有包胥之志而令白公伍员各得极其暴窃为丘明耻之区区楚国子重之徒犹耻君弱群臣不及先大夫厉已戒众以服陈郑越之种蠡尚能弼佐勾践取威黄池况今吴士英贤比肩而不辅翼圣主陵江北伐以义声之直讨逆暴之羯檄命旧邦之士招怀存本之人，岂不。若因风振落顿坂走轮哉！。且孙氏之初以长沙之众摧破董卓志扶汉室虽中遇寇害雅志不遂原其诚心乃忽身命及权据杨越外仗周张内冯顾陆距魏赤壁克取襄阳自兹以降世主相袭咸能侵逼徐豫令魏朝旰食不知今之江表为贤隽匿智其勇略耶将吕蒙凌统高踪旷世哉！况今凶羯虐暴中州人士逼促其颠沛之危甚於累卵假号之强众心所去敌有[C260]矣。易可震荡王郎袁术虽自诈伪皆基浅根微祸不旋踵此皆君侯之所闻见者矣。王司徒清虚寡欲善於全已昔曹参亦崇此道著画一之称也。庾公居元舅之尊处申伯之任超然高蹈明智之权於寇难之际受大晋累世之恩自恨绝域无益圣朝徒系心万里望风怀愤今海内之望足为楚汉轻重者惟在君侯。若戮力尽心悉五州之众据兖豫之郊使向义之士倒戈释甲则羯寇必灭国耻必除在一方敢不竭命孤军轻进不足使勒畏首畏尾则怀旧之士欲为内应无繇自发故也。故远陈写言不宣尽使者遭风没海其後更写前笺并赍其东夷校尉封抽行辽东相韩矫等三十馀人疏上侃府曰：自古有国有家鲜不极盛而衰自大晋龙兴克平昏会神武之略迈踪前史惠皇之末后党构难祸结京畿[C260]成公族遂使羯寇乘虚倾覆诸夏旧都沦灭山陵毁掘人神悲悼幽明发愤昔猃狁之强匈奴之盛未有如今日羯寇之暴跨蹑华裔盗称尊号者也。天祚有晋挺授英杰车骑将军慕容自弱冠莅国忠於王室明允恭肃志在立勋属海内分离皇舆迁幸元皇中兴初倡大业肃祖继统荡平江外虽限以山海隔以羯寇翘首引领系心京师尝假寤寐欲忧国忘身贡篚相寻连舟载路戎不税驾动成义举今羯寇滔天怙其鬼类树基赵魏跨略燕齐虽率义众诛讨大逆然管仲相齐犹曰：宠不足以御下况辅翼王室有定霸之功而位卑爵轻九命未加非所以宠异藩翰崇奖殊勋也。方今诏命隔绝王路远贡使往来动弥年载今燕之旧壤北周沙漠东尽乐浪西暨代山南极冀方而悉为虏廷非复国家之域将佐等以为宜远遵周室近准汉初进封为燕王行大将军事上以总统诸部下以割损赋境使冀州之人望风向化得祗承诏命率合诸国奉辞夷逆以成桓文之功苟利社稷专之可也。而固执谦光守节弥高每诏所加让动积年非将佐等所能敦逼今区区所陈不欲苟相崇重而愚情至心实为国计侃报抽等书其略曰：车骑将军忧国忘身贡篚载路羯贼求和执使送之西讨段国北征塞外远绥索头荒服以献惟北部未宾屡遣征伐。又知东方官号高下齐班进无统摄之权退无等差之降欲进车骑为燕王一二具之夫功成进爵古之成制也。车骑虽未能为官摧勒然忠义竭诚今腾笺上听可否迟速当任天台也。朝议未定八年卒乃止。  

慕容嗣父位晋成帝遣谒者徐孟闾丘幸等持节拜镇军大将军平州刺史大单于辽东公持节都督承制封拜一如故事遣长史刘斌郎中令杨景送徐孟等归於京师成帝。又遣使进为征北大将军幽州牧领平州刺史加散骑常侍增邑万户持节都督单于公如故虽称燕王未有朝命乃遣其长史刘祥献于京师兼言权假之意并请大举讨平中原晋庾冰以其绝远非所能制遂与何充等奏听称燕王，於是成帝使兼大鸿胪郭希持节拜慕容侍中大都督河北诸军事大将军燕王其馀官皆如故封诸功臣百馀人。  

慕容隽僭即燕王位穆帝使谒者陈沈拜隽为使持节侍中大都督都督河北诸军事幽冀并平四州牧大将军大单于燕王承制封拜一如故事。  

前秦苻健嗣父洪位去秦王之号称晋爵遣使告丧於京师。且听王命时京兆杜洪窃据长安健自称晋征西大将军都督关中诸军事雍州刺史尽众西行兵至长安洪奔司竹健入而都之遣使献于京师并修好於桓温。  

後秦姚兴僭即帝位宋高祖诛桓玄遣参军衡凯之诣姚显请通和显遣吉默报之自是聘使不绝晋求南乡诸郡兴许之群臣咸谏以为不可兴曰：天下之善一也。刘裕拔萃起微夹辅晋室吾何惜数郡而不成其美乎！遂割南乡顺阳新野舞阴等十二郡归於晋後兴遣晋将军刘嵩等二百三十七人归於建业时魏遣使聘於兴。且请婚兴大悦遣其吏部郎严康报聘并致方物。  

後蜀李雄僭即帝位凉州张骏遣使遗雄书劝去尊号称藩於晋雄复《书》曰：吾过为士大夫所推然本无心於帝王也。进思为晋室元功之臣退思共为守藩之将扫除氛埃以康帝宇而晋室凌迟德声不振引领东望积有年月矣。会获来贶情在ウ室有何己巳如欲远遵楚汉尊崇义帝春秋之义於斯莫大骏重其言使聘相继雄以中原弘乱乃频遣使朝贡与晋穆帝分天下张骏先遣傅[A13C]假道於蜀通表京师雄弗许骏。又遣治中从事张淳称藩於雄以假道雄大悦谓淳曰：贵主英名盖世土险兵强何不自称帝王乎！淳曰：寡君以乃祖世济忠良未能雪天下之耻解众人之倒悬日昃忘食枕戈待旦以琅琊中兴江东故万里翼戴将成桓文之事何言自取耶雄有惭色曰：我乃祖乃父亦是晋臣往与六郡避难此地为同盟所推遂有今日琅琊。若能中兴大晋於中夏亦当率众辅之淳还通表京师天子嘉之。  

北凉沮渠蒙逊僭称河西王晋益州刺史朱龄石遣使来聘蒙逊遣舍人黄迅报聘益州因。表曰：上天降祸四海分离灵耀拥於南裔苍生没於鬼虏陛下累圣重光道迈周汉纯风所被八表宅心臣虽被边徼才非时隽谬为河右遗黎推为盟主臣之先人世荷恩宠虽历夷执义不回首倾朝阳乃心王室去冬益州刺史朱龄石遣使诣臣始具朝廷休问承车骑将军刘裕秣马挥戈以中原为事可谓天替大晋笃生英辅臣闻少康之兴大夏光武之复汉业皆奋剑而起众无一旅犹能成配天之功著车攻之咏陛下据全楚之地拥荆杨之锐而可垂拱晏然弃二京以资戎虏。若六军北轸克复有期臣请率河西戎为晋右翼前驱宋高祖即位蒙逊为凉州牧河西王遣使奉表求《周易》及子集诸书太祖并赐之合四百七十五卷。又就司徒王弘求《搜神记》弘写与之。  

沮渠茂处蒙逊第三子众议推之为主宋太祖时上表奉献方物并献周生子十三卷时务论十二卷三国总略二十卷俗问十一卷十三州志十卷文检六卷四科传四卷敦煌实录十卷凉书十卷汉皇德传二十五卷王典七卷魏九卷谢艾集八卷古今字二卷乘丘先生三卷周髀一卷皇帝王历三合纪一卷赵岐传并甲寅元历一卷孔子赞一卷合一百五十四卷茂处。又求晋赵起居注诸杂书数十件。  

闽王延钧审知子也。审知唐末为威武军节度福建观察使累迁检校太保封琅琊郡王梁朝开国累加中书令封闽王是时杨氏据江淮故闽中与中国隔越审知每岁遣使朝贡海至登莱抵岸往复颇有风水之患漂溺者十四五後唐庄宗即位遣使奉贡制加功臣进爵邑审知卒延钧袭父位未几自称帝国号大闽改元龙启然犹称藩於朝廷。  

王昶嗣伪位朝廷因授昶福建节度使晋天福三年遣使贡奉至阙止称闽王其子继恭称节度使晋祖乃下制封昶为闽国王。  

吴杨溥袭其兄渥僭号後唐同光元年庄宗平梁迁都洛阳十一月溥遣司农卿卢入贡金器二百两银器三千两罗锦一千二百疋龙脑香五斤龙凤丝鞋一百事细茶白檀丁香药物等。又遣使章景来朝称大吴国主致书上大唐皇帝其辞旨卑逊有同笺表二年八月甲申复遣司农卿卢献方物上皇太后金花银器衣段等二年三月壬子。又遣使来朝四月丙寅。又遣使贡方物丁丑献鸦山茶含膏茶己丑上皇太后贺书为帝巡幸还宫八月遣使雷岘献新茶九月壬寅以皇太妃丧献慰礼银绢二千九月癸丑淮南使张彦铸对於中兴殿赐分物十月以皇太后丧遣使张彖奉慰致礼三年闰十二月甲辰遣使贡长至贺礼乙夕卩遣使雷岘献贺正礼币金银二千两罗锦千疋四年二月辛亥遣右骁卫将军苏处献金花银器锦绮绫罗千段丁酉淮南使进奉缣银御服贺平蜀四月庚子明宗初即位遣使杨殷进新茶天成二年四月差右威卫将军雷岘进银千两绫罗锦绮千疋重午之礼赐雷岘酒食於客省赐绢五十疋钞罗盂子各一只五月进新茶九月差人献应圣节金器百两金花银器千两杂色绫锦千疋三年二月庚辰差通事舍人刘傅忠进贺收复汴州礼物明宗以荆南旅拒通连淮夷不纳其使命放还之。  

前蜀王衍袭其父建伪号後唐庄宗平梁遣使告捷於蜀蜀人恼惧致礼复命称大蜀国王致书上大唐皇帝。  

刘陟僭号於广州及闻庄宗平梁遣伪宫苑使何词来聘称大汉国王致书上大唐皇帝。  

李景袭其父伪号周显德三年世宗亲征淮南二月壬午景遣其臣锺谟李德明等奉表来上表云：臣闻舍短从长乃推通理以小事大著在格言实徵自古之来即有为臣之礼既逢昭代幸履良途伏惟皇帝陛下体上圣之姿膺下武之运协一千而命世继八百以卜年化被区中恩加海外虎步则时钦英主龙飞则图应真人臣僻在一方谬承馀业比犭旬军民之欲乃居后辟之崇虽仰慕华风而莫通上国伏自初劳将帅远涉封疆叙寸诚则去使甚艰於间路则单函两献载惟素愿方俟睿慈遽审大驾天临六师雷动猥以遐陬之俗亲为跋履之行循省伏深兢畏无所岂因薄质有累蒸人伏惟皇帝陛下义在宁民心惟庇物臣傥，或不思信顺何以上协宽仁今则仰望高明俯存亿兆处将下国永附天朝已命边城各令固守见於诸路皆俾戢军仰期宸旨才颁当发专人布告伏冀诏虎贲而归国於雉堞以回兵万乘千官免驰驱於原隰地征土贡常奔走於岁时质在神明誓於天地庶使阖境荷咸宁之德大君有光被之功凡在临孰不归慕谨令翰林学士户部侍郎臣锺谟工部侍郎文理院学士臣李德明奉表以闻仍进金器一千两银器五千两锦绮绫罗二千疋及御衣犀带茶茗药物等。又进犒军牛五百头酒二千石丙午景遣其臣孙晟王崇质等奉表来上表云：伏自上将远临六师寻至始贡书於间道旋奉表於行宫处仰天光实祈睿旨伏闻朝阳委爝火收光春雷发音蛰户知令惟变通之有在则去就以斯存所以徘徊下风瞻望时雨载倾捧日辄叙攀鳞伏惟皇帝陛下受命上玄门阶中立仗武功而戡乱略敷文德以化远人故得九鼎庆基复昌於宝位十年嘉运允正於衡实帝道之昭融知真人之有立臣幸因顺动敢慕文明特遣翰林学士尚书户部侍郎臣锺谟尚书工部侍郎文理院学士臣李德明同奉表章。且申献贽请从臣事仍备岁输冀阖境之咸宁识人君之广覆不遥日下恭达御前既推向化之诚更露繇衷之愿臣伏念天之後率土分摧或跨据江山或革迁朝代皆为司牧各拯黎元臣繇是以嗣先基获安江表诚以瞻乌未定附凤何从今则青云   之候明悬白水之符斯应仰祈声教俯被遐方，岂可远动和銮上劳薄伐有拒怀来之德非诚信顺之心臣自遣锺谟李德明入觐天朝具陈恳坎便於水陆皆戢兵师方冀宽仁下安亿兆旋进历阳之旌旆。又屯隋苑之车徒缘臣既写倾依悉曾止约令罢警严之备不为悍御之谋其或皇帝陛下未息雷霆靡矜葵藿人当积惧众必贪生。若接前锋偶成小竞在其非敌固亦可知但以无所为图出於不获必於军庶重见伤残岂惟冫卖大君亭育之慈抑乃增下臣咎[C260]之责进退惟谷夙夜靡遑臣复思东则会稽南惟湘楚尽承正朔俾主封疆自皇帝陛下允属天飞方知海纳虽无外之化徒仰祝於皇风而事大之仪阙卑通於疆吏惟凭玄造猥念後期方今八表未同一戎兹始傥或首於下国许作外臣则柔远之风其谁不服无战之胜自古独高臣幸与黎人共依圣政蚩蚩之俗期息於江淮荡荡之风广流於华裔永将菲薄长奉钦明白日誓心皇天可质处输肺腑上祈冕旒俟圣言以听朝命今遣守司空臣孙晟守礼部尚书臣王崇质部署宣给军士物上进金一千两银十万两罗绮二千疋三月己未景以王崇质等归国复遣使奉表来上表云：臣叨居旧邦获嗣先业圣人有作曾无先见之明王祭弗供果致後时之责六龙电迈万骑云   屯举国震惊群臣惴悚遂驰下使径诣行宫乞停薄伐之师请预外臣之籍天听悬邈圣问未回通宵九惊一食三叹繇是继飞密表再遣行人叙江河羡海之心指葵藿向阳之意皇帝陛下自天生德命世应期含容每法於方舆亭育不遗於下国先令副介密导宸慈纶旨优隆乾文炳焕仰认怀来之道喜则可知深惟事大之言服之无ル五年三月丙午景遣其臣伪宰相冯延巳伪给事中田霖奉表进银一十万两绢一十万疋钱一十万贯茶五十万斤米三十万石表云：臣闻盟津初会仗黄钺以临戎铜马既归推赤心而服众一则显周君之雄武一则表汉后之仁慈用能定大业於一戎绍洪基於四百兼资具美允属圣君伏惟皇帝陛下量包终古德合上玄子育黎民风行号令以其执迷未复则薄赐徂征以其向化知归则俯垂信纳仰荷含容之施弥坚倾附之念然以淮海遐陬东南下国亲劳翠盖久驻王师以是忧惭不遑启处今既六师返旆万乘还京合申解甲之仪粗表充庭之实但以自经保境今已累年供给既繁困虚颇甚曾无厚币可达深诚然。又思内附已来圣慈益厚虽在照临之下有如骨肉之恩纵悉力以贡输终厚颜於微鲜今有少物色以备宣给军士谨遣左仆射平章事臣冯延巳给事中臣田霖部署上进延巳因称李景命进纳汉阳汶川二县是二县在大江之北元隶鄂州景以既画疆为界故归於我辛亥景遣其臣伪临汝郡公徐辽伪客省使尚全恭奉表来上买宴钱二百万表云：臣闻圣人制礼重尊奖之心王者会朝宗燕享之事是以此日辄荐微诚窃以臣幸能迷复方认怀来决心既乡於皇风注目每瞻於清跸伏自陪臣入奉帝诰荐临顿安下国之生灵俱荷大君之化育虽复寻令宰辅专拜冕旒少倾贡奉之仪仰答含容之德然臣静思内附欣奉至尊既推示其赤心。又迥隆於乃卷岂将常礼可表深衷是以别命使臣更伸诚恳俾展犒师之礼仍陈买宴之仪躬诣行朝聊资高会庶尽倾於臣节如得面於天颜伏惟皇帝陛下承天子民溥恩广施四海识真人之应万方知王泽之深固以包括古今丝纶典则盛矣。美矣。无得而称凡仰照临孰不忄悦今遣客省使臣尚全恭专诣行阙进献犒军买宴物色。又表云：臣幸将下国仰奉圣朝特沐睿慈俯垂开纳已陈礼请展御筵因思尽竭於深衷是敢别陈於至恳伏以柏梁高会宸极居尊朝臣咸侍於冕旒天乐盛张於金石莫不竞输庭实齐献寿杯而臣僻处遐陬迥承乃卷虽心存於魏阙奈日远於长安无繇亲咫尺之颜何以罄勤拳之意遂令戚属躬拜殿庭庶代外臣获参执事纳忠则厚致礼甚微诚惭野老之芹愿献华封之祝谨差临汝郡公臣徐辽部署宴上进献物色诣阙时景。又选伶官五十人各赍乐器与辽偕至。且言来献寿觞四月癸丑帝以江南遣使买宴是日乃宣召从官及江南进奉使冯延巳已下宴於行宫奏江南乐江南伪命临汝郡公徐辽代李景捧寿觞以献仍进上金酒器一副御衣一袭戏衣鱼犀带一条金器五百两银器五千两银龙一座银凤二只锦绮千段细马二匹金银鞍辔各一副玉鞭玳瑁鞭各一五月己亥侍御使李重进自淮南差人上言李景令人赍牛酒来犒师五月戊子景遣伪供奉官傅涤奉表起居仍进细茶五百斤清酒百瓶八月甲申遣其臣陆昭符始置邸於京师辛丑太府卿冯延巳鲁卫尉少卿锺谟自江南使回奉李景手表来上手表者盖景亲书以表其处恳也。表云：臣谬承先业僻在一隅不识天命得罪上国困而後伏何足可多许以不亡臣之幸也。岂意皇帝陛下辱异常之顾垂不世之私外虽君臣内。若骨肉殊恩异礼无得而言退日揣循何阶及此。且古人有一饭之恩必报臣窃慕之故自结已来未尝敢轻受人惠虽往事君父亦尝以退让自居不图今辰顿受殊遇此臣所以朝夕惭恨恐上报之无从也。然天地之功厚矣。父母之恩深矣。而子不谢恩於父人。且何报於天以此思之，则惟有赤心可酬大造况臣尝嗟世网别贮素怀方以子孙於陛下区区之意可胜言哉！兼臣比乞锺谟过江盖有情事上告锺谟。又已奉圣旨许其放回伏乞才到京师即令单骑归国庶於所奏早奉敕裁瞻望冕旒不胜恳祷。又表云：臣闻天秩有礼位已定於高卑王者无私事必循於轨辙傥臣下稍逾名分则朝廷实紊等夷情所难安理须上诉窃以臣比承旧制有昧先几劳万乘之时巡方倾改事庆千年之嘉会固已知归伏惟皇帝陛下禀上圣之姿有高世之行囊括四海泽润先民明目达聪道均有戴东征西怨化被无垠已观混一之期即仰登封之盛而臣爰从款附屡奉德音陛下煦妪情深优容义切全却藩方之礼惟颁咫尺之书粤在事初便知恩遇向者未遑坚让今兹敢沥至诚。且臣顷以德薄道乖时危事蹙献诚以奉陛下请命以庇国人获保先基赐之南服莫大之惠旷古未闻微臣退思所享已极岂於殊礼可以久当伏乞皇帝陛下深鉴卑衷终全旧制凡回诰命乞降诏书庶无屈於至尊。且稍安於远服乃心恳祷无所寄言。又贡谢赐钦天历及岁候历日表各一函。又表乞赐史馆书目九月遣其臣吏部尚书商崇义进贺天清节御衣金带及金器千两银器五千两锦绮绫罗共千疋辛未。又遣其臣礼部尚书朱巩来进银一万两绫绢共二万疋称谢恩赐国信壬子天清节广寿殿上寿崇义捧景表於殿前进旃檀佛象一躯细衣段千疋乳香三百斤崇义。又代李景捧寿觞以献甲戌景之世子冀进谢恩赐国信银器五千两锦绮绫绢五千疋十月乙巳遣其臣伪屯田郎中龚慎仪进贺冬银器二千两锦绮绫绢共五百疋十二月癸夕卩遣其臣伪工部郎中杨元鼎进贺正银三千两锦绮绫绢一千疋辛巳江南进奉使朱巩商崇义等辞各赐器币鞍马甚厚五年闰七月景所署泉州节度使留从效遣部将蔡仲ど繇间道奉绢表起居从效本闽中王氏之偏将也。王氏失国从效据漳泉二州附庸於金陵金陵伪署为清源军节度使兼中书令封晋江王已十馀年矣。至是闻帝平定江淮欲归附於我故先遣使奉表来上帝优诏以答之六年五月壬子从效遣别驾黄禹锡奉表来上表云：臣闻日月贞明万方咸照帝王英睿无所不通窃以闽岭五州古来一镇僻陋虽居於遐服梯航长奉於上京寻因王氏末年建城失守干戈扰攘民庶苍黄臣此际收聚馀兵保全两郡北连瓯越南接番禺况属贡路未通所以亲邻是附今则伏遇皇帝陛下道侔诸圣运应千年布文德於中原绍武王之丕业忆昨上遵天意聊议南征矧以金陵已归王化莫不华夷宾服文轨混同然臣尝览此书略知往昔窃见孙权鼎分列国地有三吴及於季年臣於大晋诸道各仍於旧贯随方率贡於中朝惟彼前规无殊此日臣生居海峤实慕华风辄倾葵藿之心恭向照临之德仍进獬豸通犀带一条白龙脑香十斤。  

## ●卷二百三十三  

○僭伪部　好土功  悔过  矜大  失策好土功。  

一马化龙刘石猾夏土功竞起版筑相夸虽金碧以辉煌涂膏而润血务极奢僭弗率典常通昼夜以责功杂宝玉以加饰鼓钟未息荆棘旋生凶恣之踪盖可鬼也。  

前凉张茂筑灵钧台周轮八十馀堵基高九仞武陵人阎曾夜叩门呼曰：武公遣我来曰：何故劳百姓而筑台乎！姑臧令辛岩以曾妖妄请杀之茂曰：吾信劳人曾称先君之令何谓妖乎！张骏西域鄯善王元孟献女号曰：美人骏立宾遐观以处之。  

前赵刘曜命起酆明观立西宫建凌霄楼於氵高池於霸陵西南营寿陵侍中高豫和苞上疏曰：臣闻人主之兴作也。必仰准乾象俯顺人时是以卫文承乱亡之後宗庙流漂无所而犹上候营室以构楚宫彼其急也。犹尚。若兹故能兴康叔武公之迹以延九百之庆今奉诏书将营酆明观市道刍荛咸以非之曰：一观之费足以平凉州矣。又奉敕旨复欲拟阿房而建西宫模琼楼而起凌霄以此功费亦可以吞吴蜀翦齐魏矣。曜大悦。  

後赵石勒将营邺宫廷尉续咸上书切谏勒大怒曰：不斩此老臣朕宫不得成也。敕御史收之中书令徐光进曰：陛下天资聪睿超迈唐虞而更不欲闻忠臣之言岂夏癸商辛之君邪其言可用用之不可用故当容之奈何一旦以直言而斩列卿乎！勒叹曰：为人君不得自专如是，岂不识此言之忠乎！向戏之耳人家有百匹资尚欲市别宅况有天下之富万乘之尊乎！终当缮之耳。且敕停作成吾直臣之气也。时大雨霖中山西北暴水流漂巨木百馀万根集於堂阳勒大悦谓公卿知不此非为灾也。天意欲吾营邺都耳，於是令少府任汪都水使者张渐等监营邺宫勒亲将规矩。  

石季龙於襄国起大武殿於邺造东西宫大武殿基高二丈八尺以文石纟卒之下穹伏室置卫士五百人於其中东西七十步南北六十五步皆漆瓦金铛银楹金柱珠帘玉壁穷极伎巧。又起灵风台九殿於显阳殿後选士庶之女以充之後庭服绮玩珍奇者万馀人内置女官十有八等教宫人星占及马步射置女史太史於灵台仰观灾祥以考外太史之虚实。又观雀台崩杀典匠少府任汪复使之倍於常度。又盛兴宫室於邺起台观四十馀所营长安雒阳二宫作者四十馀万人。又发雍雒秦并州十六万人及安未央宫时沙门吴进言於季龙曰：国运将衰晋当复兴宜苦役人以厌其气季龙，於是使尚书张群发近郡男女十六万车十万乘运土筑华林苑及长墙於邺北广长数十里赵揽申锺石璞等上疏陈天文错乱苍生凋敝及因引见。又面谏辞旨甚切季龙大怒曰：墙朝成夕没吾无恨矣。乃促张群以烛夜作三观四门三门通漳水皆为铁扉暴风大雨死者数万人。又凿城北引水於华林园城坏压死者百馀人。  

南燕慕容熙大筑龙腾苑广袤十馀里役徒二万人起景云   山於苑内基广五百步峰高十七丈。又起逍遥宫甘露殿连房数百观阁相交凿天河渠引水入宫。又为其昭仪苻氏凿曲光海清凉池季夏盛暑士卒不得休息死者大半。又起承华殿负土北门土与同价後凉李於南门外临水起堂名曰：靖恭之堂以议朝政。又起嘉纳堂於後园。  

○僭伪部　悔过  

书重改过勿吝语称过而能改不远之复圣哲攸许乃有据有方隅窃居位号柄在手惨舒所系故穷极武力放肆志诏令一出国命是司则有忠臣奋发嘉谟启沃虽雄鸷之势必霈然回虑盈於感叹革其非心至乎！锡币加号以旌厥功兹所以用区区之国能守其社稷者矣。  

前凉张茂为凉州牧岁馀筑灵钧台周轮八十馀堵基高九仞武陵人阎曾夜叩门呼曰：武公遣我来曰：何故劳百姓而筑台乎！姑臧令辛岩以曾妖妄请杀之茂曰：吾信劳人曾称先君之令何谓妖乎！大府主簿马鲂谏曰：今世难未夷惟当弘尚道素不宜劳役崇饰台榭。且比年已来转觉众务日奢於往每所经营轻违雅度实非士女所望於明公茂曰：吾过也。命止作役。  

张骏性卓越不羁而淫纵过度常夜微行於邑里国中化之及嗣位为凉州牧欲严刑峻制参军黄斌进谏骏，於是厉操改节勤庶政纟御文武咸得其用前赵刘聪为皇后刘氏起于仪殿於後庭廷尉陈元达谏聪大怒将出斩之时在逍遥园李中堂元达先锁腰而入及至即以锁绕树左右曳之不能动聪怒甚刘氏时在後堂闻之密遣中常侍私敕左右停刑，於是手疏切谏聪乃解引元达而谢之易逍遥园为纳贤园李中堂为愧贤堂。  

後赵石勒时从事中郎将刘奥坐营建德殿井木斜缩斩於殿勒悔之赠太常勒将狩於近郊主簿程琅谏曰：刘马刺客离布如林变起仓卒帝王亦一夫之敌耳孙策之祸可不虑乎！。且枯木朽株尽能为害驰骋之弊古今戒之勒勃然曰：吾力自可足能裁量但知卿文书事不须白此辈也。是日逐兽马触木而死勒亦几殆乃由不用忠臣言吾之过也。乃赐琅朝服锦绢爵关内侯，於是朝臣谒见忠言竞进矣。勒命参军龟赞成正阳门俄而门坏勒大怒斩赞既怒刑仓卒寻亦悔之赐以棺服赠大鸿胪。  

冉闵率步骑十万攻石祗於襄国署其子太原王裔为大单于骠骑大将军以降胡一千配为麾下光禄大夫韦谀启谏甚切闵览之大怒诛谀及其子孙後闵悔之赠谀大司徒前燕慕容以牧牛给贫家田於苑中公收其八二分入私有牛而无地者亦田苑中公收其七三分入私记室参军封裕切谏曰：圣王之宰国也。薄赋而藏於百姓分之以三等之田十一而税之自永嘉丧乱百姓流亡中原萧条千里无烟。且魏晋虽道消之世犹削百姓不至於七八持官牛田者官得六分百姓四分私牛而官田者与官平分百姓安之臣犹曰：非明王之道而况增乎！。又谏曰：王宪刘明忠臣也。愿宥忤鳞之愆收其药石之效乃令曰：览封记室之谏孤实惧焉苑囿悉可罢之以给百姓。  

前秦苻坚锐意荆杨将谋入寇其左仆射权翼征南大将军苻融沙门道安与其太子宏少子诜等谏皆不纳坚为晋师所败。又为流矢所中单骑遁还淮北饥甚人有进壶餮豚髀者坚食之大悦曰：昔公孙豆粥何以加也。命赐帛十疋绵十斤辞曰：臣闻白龙厌天池之乐而见困豫。且陛下目所睹也。今蒙尘之难岂自天乎！。且妄施不为惠妄受不为忠陛下臣之父母也。安有子养而求报哉！弗顾而退坚大惭顾其夫人张氏曰：朕。若用朝臣之言岂见今日之事邪当何面目复临天下乎！潜然流涕而去自淮南次於长安东之行宫哭苻融而後入告罪於其太庙厉兵课农存恤孤老诸士卒不返者皆复其家终世赠融大司马谥曰：哀公及姚苌主盟遣尹纬说坚求禅代之事坚问纬曰：卿於朕何官纬曰：尚书令史坚叹曰：卿宰相才也。王景略之俦而朕不知卿亡也。不亦宜乎！。  

後秦姚兴以赫连勃勃为安远将军以部众三万配之弟邕固谏以为不可後勃勃僭称天王侵略岭北诸城门不昼启兴叹曰：吾不用黄儿之言以至於此黄儿姚邕小字也。  

南凉秃利鹿孤时乞伏乾归为姚兴所败率骑数百来奔处之晋兴待以上宾之礼镇北将军俱延言於利鹿孤曰：乾归本我之属国妄自尊立理穷归命非有款诚。若奔东秦必引师西侵非我利也。宜从於乙弗之间防其越逸之路利鹿孤曰：吾方弘信义以收天下之心乾归投诚而徙之四海将谓我不可以诚信也。俄而乾归果奔於姚兴利鹿孤谓延曰：不用卿言乾归果叛卿为吾行也。延追乾归至河不及而还秃亻辱檀利鹿孤弟也。既袭伪位将率众攻北凉沮渠蒙逊太史令景保谏以天文不顺难以伐人亻辱檀不听果大败景保为蒙逊所擒让之曰：卿明於天文为彼国所任违天犯顺智安存乎！保曰：臣匪为无智但言而不从蒙逊乃免之至姑臧亻辱檀谢之曰：卿孤之蓍龟也。而不能从孤之深罪封保安亭侯。  

○僭伪部　矜大  

君臣之序邦家之大伦也。逆顺之理存亡之要道也。夫以王政不纲奸臣擅命挟桀黠之小智幸倾圯之大灾谓神器可以力移以天命在乎！已有去顺效逆以臣代君借使惧而思危民犹弗与矧乃然自满亡於何逃以神禹之茂功而纳诲於矜伐以宣尼之上圣而见戒於骄奢况兹鬼德自蹈祸机有一於斯不败奚待。  

前凉张骏为凉州牧得玉玺於河其文曰：执万国建无极时骏尽有陇西之地士马强盛虽称臣於晋而不行中兴正朔舞六佾建豹尾所置官僚府寺拟於王者而微异其名。又分州西界三郡置沙州东界六郡置河州王府官僚莫不称臣。又於姑臧城南筑城起谦光殿画以五色饰以金玉穷极珍巧殿之四面各起一殿东曰：宜阳青殿以春三月居之章服器物皆依方色南曰：朱阳赤殿夏三月居之西曰：政刑白殿秋三月居之北曰：玄武黑殿冬三月居之其傍皆有直省内官寺署一同方色及末年任所游处不复於四时而居。  

後赵石勒僭即帝位因飨高句丽宇文屋孤使酒酣谓中书令徐光曰：朕方自古开基何等主也。对曰：陛下神武筹略迈於高皇雄毅卓荦超绝魏祖自三代以来无可比也。其轩辕之亚乎！勒笑曰：人，岂不自知卿言亦以太过朕。若逢高皇当北面而事之与韩彭竞鞭而争先耳脱遇光武当并驱於中原未知鹿死谁手大丈夫行事当磊磊落落如日月皎然不能如曹孟德司马仲达父子欺他孤儿寡妇狐媚以取天下也。朕当在二刘之间耳轩辕岂所拟乎！其群臣皆顿首称万岁。  

前秦苻坚僭即天王位引群臣会议伐晋太子左卫率石越进言不可坚曰：昔夫差威凌上国而为勾践所灭仲谋泽洽全吴孙皓因三代之业龙骧一呼君臣面缚虽有长江其能固乎！以吾之众旅投鞭於江足断其流。  

後秦姚兴僭即天王位时颍川太守姚平都自许昌来朝言於兴曰：刘裕敢怀奸计屯聚芍陂有扰边之志宜遣烧之以散其众谋兴曰：裕之轻弱安敢窥吾疆场苟有奸心其在子孙乎！召其尚书杨佛嵩谓之曰：吴儿不自知乃有非分之意待至孟冬当遣卿率精骑三万焚其积聚嵩曰：陛下。若任臣以此役者当从肥口济淮直趋寿春举大众以屯城纵轻骑以掠野使淮南萧条兵粟俱了足令吴儿俯仰回惶神爽飞越兴大悦。  

後蜀李寿僭即帝位其将李宏自晋奔於石季龙寿致书请之题曰：赵王石君季龙不悦付外议之多有异同中书监王波议曰：本李宏以死自誓。若得反魂蜀汉当鸠率宗族混同王化。若遣而果也。则不烦一旅之师而坐定梁益就有进退，岂有逃命一夫寿既号并日月跨僭一方今。若制诏或敢酬反则取诮戎裔宜书答之并赠以苦矢使寿知我遐荒必臻也，於是遣宏备物以酬之宏既至蜀汉寿欲夸其境内下令云：羯使来庭献其苦矢季龙闻之怒甚黜王波以白衣守中书监。  

北凉沮渠蒙逊僭称河西王下《书》曰：古先哲以应期拨乱者莫不经略八表然後光阐淳风孤虽智非靖难职在济时而狡虏亻辱檀鸱峙旧京毒加夷夏东苑之戮酷甚长平边城之祸害深猃狁每念苍生之无辜是以不遑启处身疲甲胄体倦风尘虽倾其巢穴亻辱檀尚未授首亻辱檀弟文支追项伯归汉之义据彼重藩请为臣妾自西平已南连城继顺惟亻辱檀穷兽守死乐都四支既落命岂久全五纬之会已应清一之期无馀方散马金山黎元永逸可露布远近咸使闻知。  

夏赫连勃勃僭称天王大单于时姚兴镇北参军王买得来奔勃勃谓买得曰：朕大禹之後世居幽朔祖宗重晖常与汉魏为敌国中世不竞受制於人逮朕不肖不能绍隆先构今将应运而兴复大禹之业卿以为何如买得曰：自皇晋失统神器南移群雄岳峙人怀问鼎况陛下奕叶载德而不建成大业乎！。  

蜀王建陈州项城人唐末隶名於忠武军秦宗权据秦州悬重赏以募之建始自行间得补军候广明中黄巢陷长安僖宗幸蜀时梁祖为巢将领众攻襄都宗权遣小校鹿晏弘从监军杨复光率师攻之建亦预行是岁复光入援京师明年破贼收京城初复光以忠武军八千人立为八都晏弘与建各一都校也。复光死晏弘率八都迎扈行在至山南乃攻剽金商诸郡县得兵数万进逼兴元节度使牛丛奔城而去晏弘因自为留後以建等为属郡刺史不令之任俄而晏弘正授节钺恐部下谋已多行忍虐由是部众离心建与别将韩建友善晏弘益猜二建伪待之厚引入卧内二建惧夜登城慰守陴者因月下共谋所向谓韩建曰：仆射甘言厚意疑我也。祸难无日矣。早宜择利而行韩曰：善因率三千人夜遁而去。  

闽王昶天福四年十月庚戌昶威武军节度使王继恭使僚佐郑兀弼来朝贡其方物致书於执政曰：闽国一从兴建久历年华见北辰之星位频移致东海之风帆多阻愿言遐想文不逮诚馀遣邸吏林恩列状申述壬子诏曰：朕仰承天命肇启帝图黄屋非尊苍生在念旰食宵衣而庶政推恩示信以御万方要荒未绥责躬勤止诞慕文德不夙心乃卷瓯闽素惟藩翰王昶昨倾向来效贡输朕亦释以前非待之厚礼越群方之常例崇列国之真风爰及继恭并方伯不谓恃其险阻肆彼僭差矫诬上天狎侮君子左散骑常侍卢损等泛舟海阳持节遐陬王昶自大自尊不迎不见寝停诏命胁辱使臣遣郑弼再诣阙庭使林恩别陈状诉隳君臣之事体希书札以往来悖礼慢言长无畏忌朕顾惟寡昧贺景灵所患德之不修岂虑人之未服然以失道亻替义引恶紊常神祗之心愤怒俱至是用惩其跋扈，何须振以威刑郑元弼等处此乱邦罹兹虐政谅非获已良可哀矜宜令所司切加安抚所赍文字及诸贡物不在通进并诸州纲运等勒林恩郑元弼管押速归兵部员外郎李知损等奏曰：王昶僭逾名器冫卖朝廷虽天罚之未行在国章而当正所颁诏命过示宽恩。且匹夫犯法之赃尚犹徵纳而遐裔不臣之物，岂可放还伏请禁锢来人籍没纲运帝可其奏林恩等即时下狱。  

前蜀王衍袭父建伪位後唐庄宗同光二年七月遣户部侍郎欧阳彬朝贡称大蜀皇帝上书大唐皇帝书词旨骄怠三年八月戊辰客省使李严使蜀回初帝令严市蜀中珍玩蜀法严峻不许奇货东出其许市者谓之入草物严不获珍货归而奏之帝大怒曰：物归中夏者命之曰：入草王衍宁免为入草之人耶繇是伐蜀之意锐矣。  

後蜀孟知祥後唐末帝清泰元年凤翔进知祥来书称蜀皇帝献书於大唐皇帝。且言见迫群情以今年四月十二日即帝位帝不答。  

汉刘陟僭称於广州改名袭。又改名袭每对北人自言家本咸秦耻为蛮夷之主。又呼中国帝王为洛州刺史其妄自尊大皆此类也。  

○僭伪部　失策  

昔西晋之末群胡乱华分裂土宇窃僭名号然而习犭广悍之性当百六之会恃彼强暴大为虐害愎太史之切谏遽于刑感术士之狂言以至於败弃人贵畜失河湟之奥壤背信杀降致巴氐之尽叛遂使士女涂於原野耕桑鞠为榛莽国祚短促覆於旋踵良有由哉！。  

前赵刘曜僭立其长水校尉尹车谋反潜结巴酋徐库Ζ读为俨古文无此字盖妄撰也。彭曜乃诛车囚库彭等五千馀人於阿房将杀之光禄大夫游子远固谏曜不从子远叩头流血曜大怒幽子远而尽杀库彭尸诸街巷之中十日乃投之於水，於是巴氐尽叛推巴氐归善王句渠为主四氐羌氐巴羯应之者三十馀万关中大乱。  

後赵石勒僭位既得三台乃以石季龙为魏郡太守镇邺三台季龙篡夺之萌兆於此矣。石季龙僭立将伐燕天竺佛图澄进曰：燕福德之国未可加兵季龙作色曰：以此攻城何城不克以此众战谁能御之区区小竖何所逃也。太史令赵揽固谏曰：燕地岁星所守行师无功必受其祸季龙怒鞭之黜为肥如长进师攻棘城旬馀不克燕王慕容遣子恪率胡骑二千晨出挑战诸门皆。若有师出者四面如云   季龙大惊弃甲而遁。  

冉闵僭立其将胡睦孙威为石琨所败士卒略尽睦威单骑而还琨等军。且至闵将出击之卫将军王泰等曰：穷寇狂迷希望外援今强救云   集欲吾出战腹背击我宜固垒勿出观势而动以挫其谋今陛下亲戎如失万全大事去矣。请慎无出臣请率诸将为陛下灭之闵将从之道士法饶进曰：太白经昴当杀胡王一战百克不可失也。闵攘袂大言曰：吾决矣。敢谏者斩，於是众尽出战姚襄悦绾石琨等三面攻之石祗冲其後闵师大败闵潜於襄国行宫与十馀骑奔邺降胡栗特康等执冉裔及左仆射刘琦等送於祗尽杀之司空石璞尚书令徐机车骑胡睦侍中李中书监卢谌少府王郁尚书刘钦刘休等及诸将士死者十馀万人，於是人物歼矣。贼盗蜂起司冀大饥人相食自季龙末年而闵尽散仓库以树私恩与胡相攻无月不战青雍幽荆州徙户及诸氐胡蛮数百馀万各还本土道路交错互相杀掠。且饥疫死亡其能达者十有二三诸夏纷乱无复农者闵悔之诛法饶父子支解之。  

前秦苻坚既为晋师所败诸军悉溃惟慕容垂一军独全坚以千馀骑赴之垂子宝欲杀坚垂不从乃以兵属坚收离散比至雒阳众十馀万百官威仪军容粗备未及关而垂有贰志说坚请巡抚燕岱并求拜墓坚许之权翼固谏以为不可坚不从寻惧垂为变悔之遣骁骑石越率卒三千戍邺骠骑张蚝率羽林五千戍并州留兵四千配镇军蚝当戍雒阳後卫军从事中郎丁零翟斌反於河南长乐公苻丕遣垂及苻飞龙讨之垂南结丁零杀飞龙尽坑其众遂叛。  

後秦姚兴僭立使中军姚弼後军敛成镇远乞伏乾归等率步骑三万伐秃亻辱檀左仆射齐难等率骑二万讨赫连勃勃吏部尚书尹昭谏曰：亻辱檀恃远轻敢违逆宜诏蒙逊及李玄盛使自相攻击待其毙也。然後取之此卞庄之举也。兴不从勃勃退保河曲弼济自金城进拔昌松长驱至姑臧亻辱檀婴城固守出奇兵击弼弼败退据西苑兴。又遣卫大将军姚显率骑二万为诸节度至高平闻弼败绩兼道赴之抚慰河外率众而还亻辱檀遣使人徐宿诣兴请罪齐难为勃勃所擒後秃亻辱檀献兴马三千匹羊三万头兴以为忠於已乃署亻辱檀为凉州刺史王尚还长安凉州人申屠英等二百馀人遣主簿胡威诣兴请留尚兴弗许引威见之威流涕谓兴曰：臣州奉国五年王威不接衔胆栖冰孤城独守者仰恃陛下威灵俯仗良牧惠化忽违天人之心以华土资狄。若亻辱檀才望应代臣岂敢言窃闻乃以臣等贸马三千匹羊三万口如所傅实者是为弃人贵畜苟以马供军国直烦尚书一符三千馀家户输一匹朝下夕办何故以彼方华土委此奸胡昔汉武倾天下之资开建河西隔绝诸戎断匈奴右臂所以终能屠大宛王毋寡今陛下方布政玉门流化西域奈何以五郡之地资之猃狁忠诚华族弃之虐虏非但臣州里涂炭惧方为圣朝旰食之忧兴乃遣西平人车普驰止王尚。又遣使喻亻辱檀会亻辱檀已至姑臧普以状先告之亻辱檀惧胁遣王尚遂入姑臧。  

後凉吕纂既僭位将伐秃利鹿孤中书令杨[A13C]谏曰：夫起师动众必参之天人苟非其时圣贤所不为秃利鹿孤上下用命国未有[C260]不可以伐宜缮甲养锐观课农殖待可乘之机然後一举荡灭比年多事公私罄竭不深根固本恐为患将来愿抑赫斯之怒思万全之纂不从度浩河为鹿孤弟亻辱檀所败。  

後蜀李雄僭位初杨难敌之奔葭萌也。安北李稚厚抚之纵其兄弟还武都难敌遂恃险多为不法稚请讨之雄遣中领军含及将军乐次费他李乾等繇白水桥攻下辨征东李寿督含弟午攻阴平难敌遣军拒之寿不得进而含稚长驱至武街难敌遣兵断其归道四面攻之获含稚死者数千人含稚雄兄荡之子也。雄深悼之不食者数日言则流涕深自咎责焉。  

## ●卷二百三十四  

○僭伪部　兵败  

兵法云：贤智不用上下不亲赏罚不当劳逸无别觇候不审奇正不分此败之道也。若乃乘乱投隙僭窃名器日恃於武力争胜於危事，於是徇佳兵之志犯黩武之戒封执独见斥去忠言以至昏醉而御戎诛杀以徇众繇此丧众至於失邦者盖本无德义轻肆倔强自速其咎非不幸也。易所谓投戈散地六亲不能相保者良谓此哉！。  

前凉张骏自称凉州牧遣武威太守窦涛金城太守张阆武兴太守辛岩扬烈将军宋辑等率众东会将军韩璞攻讨秦州诸郡时刘曜遣其将刘裔来拒屯於狄道城韩璞进度沃千岭辛岩曰：我握众数万藉氐之锐宜速战以灭之不可以久久则变生璞曰：自夏末以来太白犯月辰星逆行白虹贯日皆变之大者不可以轻动轻动而不捷为祸更深吾将久而毙之。且曜与石勒相攻裔亦不能久也。积七十馀日军粮竭遣辛岩督运於金城裔闻之大悦谓其诸士曰：韩璞之众十倍於吾羌胡皆叛不为之用吾粮廪将悬难以持久今虏分兵运粮可谓天授吾也。若败辛岩璞等自溃彼众我寡宜以死战战而不捷当无匹马得还宜厉尔戈矛竭汝智力众咸奋，於是率骑三万袭岩於沃千岭败之璞军遂溃死者二万人面缚归罪骏曰：孤之罪也。将军何辱皆赦之。  

张祚自称凉州牧遣其将和昊率众伐骊干戎於南山大败而还祚宗人张时镇抱罕祚恶其︹遣其将易揣张含率步骑万三千以袭之时张掖人王鸾颇知神道言於祚曰：军出不复还凉国将有不利矣。祚大怒以鸾妖言阻众斩之以徇三军及发鸾临刑曰：我死不二十日军必败後果为所败。  

张天锡为凉州牧时羌廉岐自称益州刺史率略得四千家背苻坚就李俨天锡自往讨之俨大败入城固守遣子纯求救於苻坚，坚使其将王猛救之天锡败绩死者十二三晋太元元年苻坚遣其将苟苌毛当梁熙姚苌来寇天锡率万人顿金昌城龙骧将军马达率万人逆苌等因请降兵人散走征东常据中录事席仂皆战死司兵赵充哲与苌苦战。又死中卫将军史景亦没於阵天锡大惧出城自战城内。又反天锡窘逼降於苌等。  

前赵刘聪僭即帝位以刘曜为雍州牧据长安安定太守贾疋及诸氐皆送质任雍州刺史麴特新平太守竺恢固守不降护军麴允频阳令梁肃自京兆南山将奔安定遇疋任子於阴密拥还临泾推疋为平南将军率众五万攻曜於长安扶风太守梁综及麴时竺恢等亦率众十万会之曜遣刘雅赵染来拒败绩而还曜。又尽长安锐卒与诸军战於黄丘曜众大败聪。又使刘粲刘曜攻刘琨於晋阳晋阳降粲琨与左右数十骑携其妻子奔於赵郡之亭头遂如常山告败於猗卢。且乞师猗卢遣子日利孙宾六须及将军卫雄姬澹等率众数万攻晋阳琨收散卒千馀为之乡导猗卢率众六万至於狼猛曜及宾六须战於汾东曜坠马中流矢身被七创乃入晋阳夜与刘粲等掠百姓逾蒙山遁归猗卢率骑追之战於蓝谷粲败绩斩其征虏邢延获其镇北刘丰猗卢戍之而还。  

刘曜僭即帝位遣其将刘岳攻石勒将石生於金墉石季龙率步骑四万入自成皋关岳陈兵以待之战於雒西岳师败绩岳中流矢退保石梁季龙遂堑栅列围遏绝内外曜亲率军援岳季龙率骑三万来拒曜次於金谷无故大惊军中溃散乃退如渑池夜中。又惊士卒奔溃遂归长安季龙执刘岳及其将王腾等八十馀人并氐羌三千馀人送於襄国坑士卒一万六千曜自至渑池素服郊哭七日乃入城其後曜攻石生於金墉闻季龙进据石门续知石勒自率大众已济始议增荥阳戍杜黄马关俄而雒水候者与勒前锋交战擒羯送之曜问曰：大胡自来耶其众大小复何如羯曰：大胡自来军盛不可当也。曜色变使摄金墉之围陈於洛西南北十馀里曜少而氵酒末年尤甚勒至曜将战饮酒数斗尝乘赤马无故顿乃乘小马比出复饮酒<豆斗>馀至於西阳门阵就平勒将石堪因而乘之师遂大溃曜昏醉奔退马陷石渠坠於水上被枪十馀通中者三为堪所执送於勒所。  

後赵石勒初僭称赵王遣将孔苌攻陷文鸯十馀营苌不设备鸯夜击之大败而归其後刘曜败石季龙子高候遂围雒阳勒荥阳太守尹矩野王太守张进等皆降之襄国大震乃僭即帝位秦州休屠王羌叛於勒刺史临深遣司马管光帅州军讨之为所败陇右大扰氐羌悉叛。  

石季龙僭称天王以西平张伏都为都督征讨诸军事帅步骑三万击凉州既渡河与张骏将谢艾大战於河西伏都败绩及僭即帝位凉州戍卒高力梁犊等起兵东还犊自称晋征东大将军率众攻陷下办逼张茂为大都督大司马载以轺车安西刘宁自安定击之大败而还秦雍间城戍无不摧陷斩二千石长史长驱而东高力等皆多力善射一当十馀人虽无兵甲所在掠百姓大斧施一丈柯攻战。若神所向皆溃戍卒皆随之比至长安众已十万其乐平王石苞时镇长安尽锐拒之一战而败犊遂东出潼关进如雒川季龙以李农为大都督行大将军事统卫军张贺度征西张良征虏石闵等率步骑十万讨之战於新安农师不利。又战於雒阳农师大败乃退壁成皋。  

冉闵僭即帝位攻石祗於襄国祗遣使诣慕容俊姚弋仲以乞师会石琨自冀州援祗弋仲复遣其子襄率骑三万八千至自氵鬲头俊遣将军悦绾率甲卒三万自龙城三方劲卒合十馀万闵遣车骑胡睦拒襄於长芦将军孙威候琨於黄丘皆为敌所败士卒略尽睦威单骑而还琨等军。且至闵尽众出战姚襄悦绾石琨等三面攻之祗冲其後闵师大败闵潜於襄国行宫与十馀骑奔邺降胡栗特康等执冉裔及左仆射刘琦等送於祗尽杀之司空石璞尚书令徐机车骑胡睦侍中李中书监卢谌少府王郁尚书刘钦刘休等及诸将士死者十馀万人。  

前燕慕容僭即帝位晋南阳督护赵弘以宛降於遣其南中郎将赵盘自鲁阳戍宛比至晋右将军桓豁攻宛拔之赵盘退奔鲁阳豁遣轻骑追盘及於雉城大战大败之执盘戍宛而归其後晋大司马桓温江州刺史桓冲豫州刺史袁真率众五万伐前兖州刺史孙元起兵应之温部将檀玄攻胡睦执宁东慕容忠遣其将慕容厉与温战於黄墟厉师大败单马奔还高平太守徐翻以郡归顺温前锋朱序。又破将傅颜於林渚苻坚。又使其将王猛杨安率众伐猛攻壶关安攻晋阳使慕容评率中外精卒四十馀万拒之与猛战於潞州评师大败死者五万馀人评等单骑遁还猛遂长驱至邺坚复率众十万会猛攻散骑侍郎徐蔚等率扶馀高句丽及上党质子五百馀人夜开城门以纳坚军与评等数十骑奔於昌黎坚遣郭庆追及於高阳缚送於坚。  

前秦苻坚僭称天王时苻双据上わ苻柳据蒲坂叛於坚苻庾据陕城苻武据安定并应之将共伐长安坚遣後禁将军杨成世左将军毛嵩等讨双武为其所败末年遣征南苻融骠骑张蚝抚军苻方卫军梁成平南慕容冠军慕容垂率步骑二十五万为前锋坚发长安戍卒六十馀万骑二十七万前後千里旗鼓相望晋遣都督谢石徐州刺史谢玄豫州刺史桓伊辅国谢琰等水陆七万相继拒融去雒涧二十五里惮梁成不敢进龙骧将军刘牢之率劲卒五千夜袭城垒克之斩成及王显王咏等十将士卒死者万五千谢石等以既败梁成水陆继进坚与苻融登城而望王师见部阵齐整将士精锐。又北望八公山上草木皆类人形时张蚝败谢石於淝南谢玄谢琰勒卒数万阵以待之蚝乃退列阵逼淝水王师不得渡遣使谓融曰：君悬军深入置阵逼水此持久之计岂欲战者乎！。若小退师令将士周旋仆与君公缓辔而观之不亦美乎！融，於是麾军却阵欲因其济水覆而取之军遂奔退制之不可止融驰骑略阵马倒被杀军遂大败王师乘胜追击至於青冈死者相枕坚为流矢所中单骑遁还於淮北饥甚人有进壶餮豚髀者坚食之悦曰：昔公孙豆粥何以加也。命赐帛十疋绵十斤辞曰：臣闻白龙厌天池之乐而见困豫。且陛下目所睹也。耳所闻也。今蒙尘之难岂在天乎！。且妄施不为惠妄受不为忠陛下臣之父母也。安有子养而求报哉！弗顾而退坚大惭顾谓其夫人张氏曰：朕。若用朝臣之言岂见今日之事耶当何面目复临天下乎！淋然流涕而去闻风声鹤唳皆谓晋师之至坚还长安後为慕容冲所逼冲率众登城坚身贯甲胄率战拒之飞矢满身流血被体三辅人为冲所略者咸遣使告坚请放火以为内应坚遣骑七百应之而冲营放火者为风焰所烧其能免者十一二城中有《书》曰：古符傅贾录载帝出五将久长得先是人谣曰：坚入五将山长得坚大信之告其太子宏曰：脱如此言天或导余今留汝兼总戎政勿与贼争利吾当出陇收兵运粮以给汝天其或者正训予也，於是遣卫将军定杨击冲於城西为冲所擒坚弥惧付宏以後事将中山公说张夫人率骑数百出如五将宣告州郡期以孟冬救长安宏等母妻宗室男女数千骑出奔百僚逃散慕容冲入据长安纵兵大掠死者不可胜计坚至五将山为姚苌将吴忠所执苻丕僭即帝位於晋阳及进据平阳遣将王永及苻纂攻慕容永於襄陵王永大败及前锋都督俱石子皆死之初苻纂之奔丕也。部下壮士三千馀丕猜而忌之及永之败惧为纂所杀率骑数千南奔东垣晋扬威将军冯该自陕要击败之斩丕首执其太子宁长乐王寿送於京师。  

苻登僭即帝位遣骑大将军窦冲攻姚苌与苌战於东为苌所败登征虏冯翊太守兰犊率众二万自颍阳入於和宁与苻纂首尾将图长安纂弟师奴杀纂自立为秦公兰犊绝之皆为苌所败其後登以尚书苻硕原为前禁将军灭羌校尉戍平凉登进据苟头原以逼安定苌率骑三万夜袭大界营陷之杀登妻毛氏及其子弁尚擒名将数十人驱掠男女五万馀口而去登收合馀兵退据胡空堡其後进攻新平苌率众救之登引退复攻安定为苌所败据路承堡及姚苌死登闻之喜曰：姚兴小儿吾将折杖以笞之，於是大赦尽众而东攻屠各姚奴帛蒲二堡克之自甘泉向关中兴追登不及数十里登从六陌趣废桥兴将尹纬据桥以待之登争水不得众渴死者十二三与纬大战为纬所败其夜众溃登单马奔雍乞伏乾归遣骑二万救登登引军出迎与兴战於山南为兴所败被杀。  

後秦姚兴僭即帝位仇池公杨盛叛扰祁山遣建威赵琨率骑五千为前锋立节杨伯寿统步卒继之前将军姚恢左将军姚文宗入自鹫峡镇西秦州刺史姚嵩入羊头陕右卫胡翼度从阴密出自城讨盛兴将轻骑五千自雍赴之盛率众与琨相持伯寿畏懦弗进琨众寡不敌为盛所败兴斩伯寿而还。  

姚泓僭袭父位仇池公杨盛攻陷祁山执建节王扌遂逼秦州泓遣後将军姚平救之盛引退姚嵩与平追盛及於竹岭姚赞率陇西太守姚秦都雒阳太守王焕以禁兵赴之赞至清水嵩为盛所败嵩及秦都王焕皆战死其後晋太尉刘裕扌大军伐泓王师至成皋征南姚时镇雒阳驰使请救弘遣越骑校尉阎生率骑三千以赴之武卫姚益男将步卒一万助守雒阳。又遣征东并州牧姚懿南屯陕津为之声援遣部将赵玄率精兵千馀南守柏谷乌广武石无讳东戍巩城以拒王师会阳城及成皋荥阳武牢诸城悉降晋将檀道济等长驱而至无讳至石关奔还玄与晋将毛德祖战於柏谷以众寡而败姚禹逾城奔於王师道济进至雒阳惧遂降其後泓遣辅国胡翼度据东原武卫姚鸾营於大路与晋军相接晋将沈林子简精锐衔枚夜袭之鸾众溃战死士卒死者九千馀人姚赞屯於河上赞为林子所败单马奔定城姚绍遣左长史姚洽及姚黑蠡等率骑三千屯於河北之九原林子率众八千要洽於河上洽战死众皆没绍闻洽等败呕血而死林子率精兵万馀越山开道会沈田子於青泥将攻姚柳泓使姚裕率步骑八千拒之泓躬将大众继发裕为田子所败镇北姚疆率郡人数千与姚难阵於泾上以拒晋将王镇恶遣毛德祖击疆大败疆战死难遁还长安刘裕进据郑城泓使姚裕及尚书庞纯屯兵营中姚屯於澧西尚书姚白玄徙四军杂户入长安姚丕守渭桥胡翼度屯石积姚赞屯霸东步军於逍遥园夹渭进兵破苻丕於渭桥泓自逍遥园赴之逼水地狭因丕之败遂相践而退姚谌及前军姚烈左卫姚宝安散骑王帛建武姚进杨威姚蚝尚书左丞孙玄等皆死於阵泓单马还宫镇亚心入自平朔门泓与姚裕等数百骑出奔於石桥因将妻子诣垒门而降。  

後蜀李特僭称益州牧攻成都益州刺史罗尚据城自守晋遣荆州刺史宋岱建平太守孙阜救尚阜已次德阳特遣荡督李璜助任臧拒阜尚遣大众掩袭特营连战二日众少不敌特军大败收合馀卒引趣新繁尚军引退特复追之转战三十馀里尚出大军逆战特军败绩斩特傅首雒阳李雄僭即帝位遣太傅李骧征越隽既降之骧进军繇小会攻宁州刺史王逊逊使其将姚岳悉众拒战骧军不利。又遇霖雨骧引军还争济泸水士众多死。又遣中领军李含及将军乐次费他李乾。  

李稚等讨杨难敌繇白水桥攻下辨征东李寿督含弟午攻阴平难敌遣军拒之寿不得进而含稚长驱至武街难敌遣兵断其归道四面攻之获含稚死者数千人。  

後凉吕隆僭即天王位魏安人焦朗遣使说姚兴将姚硕德伐之硕德遂率众至姑臧隆遣弟辅国吕超出战大败遁还隆收集离散婴城固守，於是群臣表求与姚兴通好隆从之乃请降於硕德。  

後燕慕容垂僭即帝位遣其太子宝及慕容农慕容麟等率众八万伐魏慕容德慕容绍以步骑一万八千为宝後继魏闻宝将至徙往河西宝进师临河惧不敢济还次参合忽有大风黑气状。若是防或高或下临覆军上沙门支昙猛言於宝曰：风气暴迅魏军将至之候宜遣兵御之宝笑而不纳昙猛固以为言乃遣麟率骑游猎俄而黄雾四塞日月晦幂是夜魏师大至三军奔溃宝与德等数千骑奔免士众还者十一二绍死之慕容宝袭伪位魏伐并州骠骑李农逆战败绩还於晋阳司马慕容嵩闭门拒之农率骑数千奔中山行及潞州为魏追军所及馀骑尽没单马遁还其後宝闻魏有内难乃尽众出拒步卒十二万骑三万七千次於曲阳柏津魏军进至新梁宝惮魏师之锐乃遣征北隆夜袭魏军败绩而还军方轨而至对营相持上下凶惧三军夺气农麟劝宝还中山乃引归魏军追击之宝农等弃大军率骑二万奔还时大风雪冻死者相枕於道宝恐为魏军所及命去袍仗戎器寸刃无返。  

西秦乞伏乾归僭称河南王姚兴将姚硕德率众五万伐之入自南安峡乾归次於陇西以拒硕德兴潜师继发乾归闻兴将至遣其卫军慕容允率中军二万迁於柏阳镇军罗敦将外军四万迁於候辰谷乾归自率轻骑数千候兴军势俄而大风昏雾遂与中军相失为兴追骑所逼入於外军旦而交战为兴所败乾归遁还苑川遂走金城率骑数百驰至允吾秃利鹿孤处之於晋兴乾归後惧为利鹿孤所害遂奔长安。  

南凉秃亻辱檀僭称河西王徵集戎夏之兵五万馀人大阅於方亭遂伐沮渠蒙逊入西陕蒙逊率众来拒战於均石为蒙逊所败亻辱檀率骑二万运四万石以给西郡蒙逊攻西郡舀之其後亻辱檀。又与赫连勃勃战於阳武为勃勃所败将佐死者十馀人亻辱檀与数骑奔南山蒙为追骑所得蒙逊进围姑臧百姓惩东苑之戮悉皆惊散叠掘麦田车盖诸部尽降於蒙逊亻辱檀遣使请和蒙逊许之乃遣司隶校尉敬归及子他为质归至胡坑逃还他为追兵所执蒙逊徙其众八千馀户而归吐谷浑树雒干率众来伐亻辱檀遣其太子武台距之为雒干所败亻辱檀。又将伐蒙逊邯川护军孟恺谏曰：蒙逊初并姑臧凶势甚盛宜固守伺隙不可妄动不从五道俱进至番禾苕ワ掠五千馀户其将屈右进曰：陛下转斗千里前无完阵徙户资财盈溢衢路宜倍道旋师早度峻险蒙逊善於用兵士众习战。若轻车卒至出吾虑表大敌外逼徙户内攻危之道也。卫尉伊力延曰：我军势方盛将士勇气固倍彼徒我骑势不相及。若倍道旋师必捐弃资财示人以弱非计也。屈右出而告其诸弟曰：吾言不用天命也。此吾兄弟死地俄而昏雾风雨蒙逊军大至亻辱檀败绩而还赫连勃勃求婚於亻辱檀亻辱檀弗许勃勃怒率骑二万来伐杀伤万馀人亻辱檀率众追之其将焦朗谓亻辱檀曰：勃勃天姿雄{敖鸟}御军齐肃未可轻也。今因抄掠之资率恩归之士人自为战难与争锋不如从温围北渡趣万斛堆阻水结营制其咽喉百战百胜之术也。亻辱檀将贺连怒曰：勃勃以死亡之馀率乌合之众犯顺结祸幸有大功今牛羊塞路财宝。若山窘弊之馀人怀贪竞不能督厉士众以抗我也。我以大军临之必土倾鱼溃今引军避之示敌以弱我众气锐宜在速追亻辱檀曰：吾追计决矣。敢谏者斩勃勃闻而大喜乃於阳武下陕凿陵埋车以塞路亻辱檀遣善射者射之中勃勃左臂勃勃乃勒众逆击大破之追奔八十馀里杀伤万计斩其大将十馀人以为京观号髑髅台。  

南燕慕容超僭即帝位晋将刘裕率师将讨之师次东莞超遣其左军段晖辅国贺刺卢等六将步骑五万进据临朐俄而晋师度岘超惧率卒四万就晖等於临朐谓公孙五楼曰：宜进据川源晋军至而失水亦不能战矣。五楼驰骑据之晋前驱将军孟龙符已至川源五楼战败而返晋将檀韶率锐卒攻破临朐超大惧单骑奔晖於城南晖众。又战败超。又奔还广固使郭内人入保小城未几晋师围四面皆合江南继兵相寻而至超尚书悦寿开门以纳王师超与左右数十骑出亡为晋军所执。  

前蜀王建僭帝位於成都梁将刘知俊奔凤翔李茂贞以为大将稍侵建之东川建出兵拒战为知俊所败兴凤皆没焉。  

江南李景僭袭父位周世宗显德三年春亲征淮甸大败淮寇於正阳遂进攻寿州四年春世宗再驾南征三月大败江南援军於紫金山寻降下寿州是年十月世宗复临淮甸连下濠泗二郡进攻楚州五年春拔之景乃上表以庐舒蕲黄等四州来上乞画江为界。  

河东刘崇僭称帝位遣兵三千馀众寇府州为节度使折德所破其所部岢岚军为德所取周世宗嗣位崇乞师於虏与虏将杨衮合势大举来迫潞州显德元年三月世宗亲征与崇战於高平大败之崇与亲骑十数人逾山而遁中夜迷懵不知所劫村民使为乡导误趋晋州路行百馀里方觉崇怒杀乡导者得他路而去距太原一舍其子承钧夜以兵百人迎之而入及周师至城下崇气慑自固闭垒不出月馀世宗乃旋军。  

## ●卷二百三十五  

○列国君　部纟序  

易之比象曰：先王以建万国亲诸侯自黄帝制城画野得百里之国万区帝尧在位协和万邦禹会涂山执玉万国以至於桀存者三千商氏之起大明宪法立公侯伯子男凡五等之爵其分土则公侯地方百里伯七十里子男五十里为三等之制其不能五十里者附於诸侯曰：附庸九州之地各方千里州建二百一十国天子之县内建九十三国而附庸不与焉千里之外设方伯五国以为属属有长十国以为连连有帅三十国以为卒卒有正二百一十国以为州州有伯八州八伯五十六正百六十八帅三百三十六长八伯各以其属属於天子之老二人分天下以为左右曰：二伯其县内诸侯选贤以置於位食其国禄而不得世外诸侯以功而封象贤继立周承商制所封凡八百国同姓五十有馀所以亲亲贤贤褒美功德播於雅颂关诸盛衰深根固本为不可拔者也。幽平之後日以陵替分为二周天下谓之共主诸侯虽强大犹不敢窥周鼎盖枝叶相持藩垣外固繇制法於在昔得长世之善经而使之然也。故仲尼之删定典籍约《史记》以春秋丘明受经垂诸傅述其见之大国者周公之子伯禽封曲阜为鲁侯武王之子唐叔虞封太原为晋侯文王之子四人康叔封朝歌为卫侯度封上蔡为蔡侯。又振铎之後封陶丘为曹伯绣之後封滕为滕侯宣王母弟友封郑为郑伯召公之後封蓟为北燕伯仲雍之孙周章封吴为吴子太公望之後封营丘为齐侯有熊之曾孙熊绎封丹阳为楚子非子之後封岐之地为秦伯纣兄微子封商丘为宋公胡公封陈为陈侯伯夷之後封许为许男少昊之後封莒为莒子颛顼之後封邾为邾子。又别封邾侠之後居阝为小邾子夏禹之後封杞为杞伯少康之後封会稽为越子凡大国二十其薛伯虞公虢公纪侯邢侯息侯成阝伯邓侯贾伯随侯梁伯徐子郐子沈子弦子唐侯胡子禹阝子南燕伯宿男夔子巴子州公宗子郜子伯荀侯赖子谭子滑伯舒子弦子须句子顿子麋子郯子黎侯Τ阳子锺吾子凡三十九国。又纪芮东虢萧莱罗夷管凡八国亡其爵其小国凡四十七焉。又有申共向极戴魏遂鄣黄贰轸州绞六葛於馀丘蓼牟权霍耿阳江冀舒蓼巢道柏厉微项箕崇英颛更宁雍任丰阝冉于阝毕黎昆吾茅应。若阝寒曾阝蒋根牟胙郇瑕有莘阚巩介斟灌Τ过庸寺阝爽鸠焦专阝邶有鬲庸斟寻豳戈韩铸杨邳观褒先纟昏豕韦岐仍商奄骀房大庭亳桐密须穷桑封父甲父凡九十四国但存爵号而无世次其间亦有虞夏商周之所封皆春秋之攸著者也。当其各受分土保有疆域岁时述职率遵王命洎周德微弱国纲浸弛而犹五伯更起迭主夏盟尊奖徵讨存亡继绝政令有所禀小陋赖其庇既而霸道交丧庶邦力攻上有虚位之耻下无方伯之势强弱相吞莫知能救春秋之後其存者鲁卫齐楚宋郑燕秦赵魏韩中山凡十二国焉其後楚考烈王灭鲁顷公迁於卞遂为家人而鲁绝祀秦徙卫元君於野王而并其地为东郡不得列於诸侯齐王与楚伐宋杀王偃灭宋而三分其地韩哀侯灭郑而并其国魏文侯使乐羊拔中山凡亡五国其存者秦楚燕魏韩齐赵七国而已终为秦所并焉今之所纪自春秋以来列国君臣善败之迹讫於七国为列国君部凡四十门。  

○列国君部　建国  锡命  奉先  建国  

古者并建诸侯以承天子所以尊宗庙重社稷也。自黄帝之画野分州得百里之国万区盖封旧制矣。然而史氏阙纪莫得而详爰及姬氏周监於二代乃设五等之爵为九服之辨列树勋戚作深根固本之计重之以分器祚之以世族大者著乎！赐履小亦仅乎！一同藩屏辅卫，於是乎！在至於建侯裂壤以申画郊圻焘土立疆而肇建宗祀职方之志斯著舆地之图足徵故始封迁卜之诸侯以详述之矣。  

吴太伯之[B12H]荆蛮自号勾吴及周武王克殷求太伯仲雍之後得周章已君吴因而封之乃封周章弟虞仲於周之北故夏虚（在河东大阳县）是为虞仲列为诸侯。  

鲁周公旦武王弟也。周公佐武王破殷封旦於少昊之虚曲阜是为鲁公不就封周公卒子伯禽因以前受封是为鲁公。  

燕召公与周同姓姓姬氏周武王之灭纣封召公於北燕（有南燕故云：北燕）居广阳蓟县。  

管叔鲜周文王子而武王弟也。武王克殷纣平天下封叔鲜於管今荥阳京县东北管城。  

蔡叔度周文王子而武王弟也。武王克殷平天下封叔度於蔡初居上蔡。  

蔡平侯徙新蔡（并汝南县也。）後二世杀上蔡。  

卫康叔名封周武王同母少弟成王伐殷杀武庚禄父管叔放蔡叔以武庚殷馀民封康叔为卫君居河淇间故商墟卫成公自楚丘徙濮阳郐故国今荥阳密县东北郐城。  

唐叔虞者周武王子成王弟成王封叔虞於唐唐在河汾之东方百里故曰：唐叔虞都於冀（世本曰：居鄂宋志曰：鄂地今在大夏）昭侯封文侯弟成师於曲沃是为曲沃桓叔武公後并晋地而有之。  

郑桓公友宣王庶弟（年表云：母弟）宣王立二十二年初封於郑问（地里志云：京兆郑桓公封於此）太史伯曰：王室多故予安逃死乎！对曰：独雒之东土河济之南可居桓公卒言王东徙其民雒东而虢郐果献十邑（十邑谓虢郐鄢蔽补丹依历莘）竟国之（今河西新郑也。）。  

曹姬姓文王子叔振铎之後武王封之陶丘（今济阴定陶）滕姬姓周文王子叔绣之後武王封之居滕今沛郡公丘县虢姬姓文王弟虢仲之後治今弘农陕县。  

应周武王弟所封今在颍川城父应乡（又《左传》云：于阝晋应韩武之穆也。此则应为武王之子）。  

魏姬姓国（史一载所封为谁）其地虞舜夏禹所都之域在古冀州雷首之北析城之西南沈河曲北涉汾水（後为晋所灭毕）其後晋献公灭魏以封毕万万从其国为魏氏文公时为列大夫魏悼子徙治霍晋悼公时魏昭子徙治安邑其後惠王徙治大梁（万之先毕公高与周同姓武王伐纣高封於毕毕在长安县西）。  

耿姬姓国（平阳皮氏县东南有耿乡为晋所灭）赵氏之先造父幸於周缪王赐以赵城繇此为赵氏叔带去周事晋始建赵氏於晋国（地理志河东永安故地周穆王封造父之赵城）晋献公灭耿以赐赵夙至浣自耿徙中牟至敬侯始都邯郓。  

韩氏之先与周同姓其後裔事晋封於韩原周末韩景侯自新郑徙阳翟。  

齐太公望其先祖虞夏之际封於吕（吕在南阳宛县西）或封於申姓姜氏佐周武王伐商封於齐营丘其後献公因徙薄姑都治临淄田完初自陈奔齐始食采於田故为田氏其後以田常︹盛割齐自安平土以东至琅琊自为封邑至田和并有齐国为诸侯。  

楚熊绎芈氏周成王举文武勤劳後初封於楚蛮以子男之田居丹阳（在南郡枝江县）其後文王熊赀始都郢襄王横为秦所败东北保於陈城考烈王东徙都寿春秦非子初居犬丘周孝王分土为附庸邑之秦（今天水陇西县秦亭是者也。）後世秦襄公以兵送周平王徙雒邑平王赐之岐以西之地，於是始得国公初居雍城献公城栎阳而都之（今万年是也。）孝公十二年作为咸阳筑冀阙徙都之。  

杞夏禹之後周武王克殷纣求禹之後得东楼公封之於杞杞今陈留雍丘。  

越其先夏少康之庶子封於会稽以奉守禹之祀陈胡公满者虞帝舜之後姓妫氏周武王克殷乃求舜後得妫满封之於陈。  

宋微子启者殷帝乙之首子纣之庶兄也。成王诛武庚杀管叔放蔡叔乃命微子启代殷後国於宋都商丘大辰之墟今梁国睢阳。  

许姜姓尧四岳伯夷之後武王封其苗裔文叔於许今颍川许昌是灵公徙叶悼公迁於夷一名城父。又居析一名白羽许男斯处容城。  

莒嬴姓少昊之後武王封兹舆於莒初都计斤後徙莒今城阳莒县（计斤今春秋所谓介根）。  

邾国曹姓颛顼之後武王封其苗裔邾侠为附庸居邾（邾今鲁国邹县也。）文公徙於绎。  

小邾邾侠後夷父颜有功其子友别封附庸居东平昌卢东北阝城。  

共国汲郡共县。  

宿国东平无盐县任姓。  

中山国南阳宛县。  

夷国城阳庄武县所治夷女城。  

向国龙元县东向城姜姓炎帝後。  

南燕国东郡燕县姬姓黄帝後。  

凡国汲郡共县东南凡城。  

戴国陈留外黄县东南戴城。  

息国汝阴新息县故息国东徙故加新。  

郜国济阴城武县东南北郜城。  

芮国汉之冯翊临晋魏之河东河北县芮乡。  

郯国东海郯县盈姓。  

州国东莞淳于县。又州国南郡华容县东南州陵城。  

国南阳筑阳县城。  

巴国巴郡江州县。  

廖国仪阳棘阳县东南湖阳城（後廖国亦作风）。  

罗国南郡宜城县西山後徙南郡枝江县。  

牟国泰山牟县鲁附庸。  

葛国梁郡宁陵县东北葛乡。  

谭国济南平陵县西南谭城。  

萧国沛郡萧县故萧叔国宋别封附庸。  

隧国济北也。丘县东北遂乡。  

滑国都费在河南缑氏县。  

权国南郡当阳县东南权城。  

鄣国东平无盐县东北鄣城。  

霍国平阳永安县东北霍太山。  

江国汝南安阳江亭。  

冀国平阳皮氏县东北冀亭。  

弦国弋阳大县东南弦亭（一云：在江夏大）。  

道国汝南阳安县南道亭。  

柏国汝南西平县柏亭。  

微国东平寿张县西北微乡。  

缯国琅邪缯县禹後。  

厉国仪阳遂阳县北厉乡（厉读曰赖）。  

项国汝阴项县。  

密国荥阳密县姬姓之国也。（颜师古谓此密即春秋僖六年围商密者也。诗所云：密人即《左传》所谓密须之鼓者也。在安定阴密）。  

任国东平任城县。  

须句国东平须昌县西北句城风姓太昊後。  

颛臾国泰山南阳县东北颛臾城。  

顿国汝南南顿县顿子姬姓顿迫於陈其後南徙故号南顿。  

雍国河内山阳西雍城。  

毕国京兆长安县西北。  

丰国始平县东丰邑台。  

邢国河内野王县西北邢城姬姓。  

应国襄城城父县西南应城。  

蒋国弋阳期思县蒋乡城。  

茅国高平昌邑县西北茅乡城。  

胙国东郡燕县东北胙城。  

夔国建平秭归县。  

介国城阳黔陬县。  

焦国弘农陕县故焦城。  

邓国南郡邓县（邓候国）。  

邓侯国国南阳邓县聚（古国）。  

归国南郡秭归归乡。  

邓国南郡大东南邙城。  

郧国南郡云   杜郧城。  

庐国庐江郡故庐子国。  

下邳国东海郡下邳邳初在薛其後徙师。故曰：下邳。  

锺离国九江郡古锺离子邑。  

过当国乐安寿光过乡。  

州莱国沛郡下蔡。  

淳于国北海淳于。  

鼓国钜鹿郡下曲阳鼓聚故翟鼓子国。  

肥国泰山肥城（又云：淄川剧故肥国今肥亭是）肥国钜鹿郡下曲阳。  

西南肥累城。  

古肥国白狄别种後奔燕封於辽西郡肥如。  

铸国济北宛丘铸乡尧後周武王所封。  

纪国北海剧纪亭。  

棠国北海郡即墨棠乡。  

夷国北海郡壮武。  

莱国东莱郡。  

禹阝国东海郡开阳。  

徐国临淮郡徐盈姓。  

无终国右北平无终。  

朝鲜国乐浪郡朝鲜周武王封箕子。  

鲜虞国中山国新市。  

阳国城阳都阳城。  

邳国梁国熟邳亭。  

沈国汝南平舆沈亭。  

蓼国庐江蓼皋繇後。  

六国庐江六县皋繇後姬姓。  

巢国庐江六县居巢城。  

根牟国琅邪阳都县东牟乡城。  

唐国义阳安昌县东南上唐乡（唐国。又在太原晋阳县）。  

黎国上党壶关县黎亭。  

郇国河东解县西北郇城。  

鬲国平原鬲县。  

斟国北海郡斟禹後。  

斟灌国乐安寿光县东南灌亭禹後。  

斟寻国北海郡平寿县东南斟亭禹後。  

过国东南莱掖县北过乡。  

戈国宋郑之间有戈邑。  

Τ阳国彭城傅阳县云：姓。  

寺阝国任城亢父县诗亭（寺阝亦作诗）。  

杜国京兆杜县。  

杨国平阳杨县。  

豳国新平漆县东北城。  

观国顿丘卫县姒姓。  

黄国汝南弋阳北黄城。  

房国汝南吴房本房子国楚灵王迁房於楚後封吴阖。  

弟夫。故曰：吴房。  

胡国汝阳县西北胡城。  

黎国汝南魏郡黎阳县（或云：东夷国。又《汉书》地理志黎侯国上党壶关）。  

密须国安定阴密。  

甲父国高平昌邑县东南甲父亭。  

梁国伯翳之後与秦同祖秦取梁改曰：夏阳。  

今冯翊夏阳是也。  

锺吾国在东海司吾（《左传》曰：吾执锺吾子）。  

桐国庐江舒县西南桐乡。  

荀国河东荀城（古荀国以下并古国）。  

潞国上党潞（即潞子国）。  

虢国荣阳河南虢亭。  

程国河南雒阳上程聚（古程国重黎之後伯休甫之国关中。又有程聚文王居程徙都丰故名为上程）。  

巩国河南巩县（即巩伯国）。  

豕韦国东郡白马韦乡（古豕韦氏之国）。  

涂山国九江当涂禹所娶涂山国有禹墟。  

寒国北海郡平寿寒亭寒浞所封。  

令支国辽支令西孤竹城故伯夷国。  

防风国吴兴武康。  

奚仲国鲁国薛後迁於邳阳。  

彭祖国彭城。  

奄国鲁古奄国。  

○列国君　锡命  

天子建德昭乎！利用诸侯正封是为述职稽茂勋之允格故殊命之乃锡粤。若厉阶斯作得专四履之征外虞以宁始重一卣之锡其或绍休前烈厥政用举纳忠王室多仪克享肇启公侯之土绰著兵战之绩繇是申之丰报昭其宠数嘉言淑令蔼诸简册至於博选盛族钦成姻好兹率厥典恢纂旧服非有私於名器实攸赖其夹辅者尔。  

齐太公周成王时管蔡作乱淮夷叛周乃使召康公召公（召公）命太公曰：东至海西至河南至穆陵北至无棣（是皆太公始受封土地疆境所至也。）五侯九伯实得征之（五等诸侯九州之伯皆得征讨其罪）繇此得征伐为大国。  

晋文侯周平王锡以鬯圭瓒（以圭为杓柄谓之圭瓒）作文侯之命（幽王为犬戎所杀平王立而东迁雒邑晋文侯迎逆安定之故锡命焉）王。若曰：父义和（顺其功而命之文侯同姓故称曰：父义和字也。）丕显文武克慎明德（大明乎！文王武王之道能详审显用有德）昭升於上敷闻在下惟时上帝集厥命於文王（言文王圣德明升於天而布闻在下民惟以是故上天集成其王命德流子孙）亦惟先正克左右昭事厥辟（言君既圣明亦惟先正官贤臣能左右明事其君所以然）越小大谋猷罔不率从肆先祖怀在位（言文王君圣臣良於小大所谋道德天下无不循从其化故我後世先祖归在王位）呜呼闵予小子嗣造天丕愆（言我小子之遭天大罪过父死国败祖业ㄨ陨）殄资泽於下民侵戎我国家纯（言周邦丧乱绝其资用惠泽於下民侵兵伤我国其祸甚大）即我御事罔或耆寿俊在厥服予则罔克（所以遇祸即我治事之臣无有耆宿寿俊德在其服位我则材劣无能之致）曰：惟祖惟父其伊恤朕躬呜呼有绩予一人永绥在位（王曰：同姓诸侯在我惟祖惟父列者其惟当忧念我身呜呼能有成功则我一人长安在王位言恃诸侯）父义和汝克昭乃显祖（重称字亲之不称名尊之言汝能明汝显祖唐叔之道奖之）汝肇刑文武用会绍乃辟追孝於前文人（言汝今始法文武之道矣。当用是道合会继汝君以善使追孝於前文德之人汝君平王自谓也。继先祖之志为孝）汝多我於艰。若汝予嘉（战功曰：多言汝之功多甚矣。乃我於艰难谓救周诛犬戎汝功我所嘉）王曰：父义和其归视尔师宁尔邦（遣令还晋国其归视汝众安汝国内上下）用赉尔鬯一卣（黑黍曰：酿以鬯草不言圭瓒可知卣中樽也。当以锡命告其始祖故锡鬯）彤弓一彤矢百卢弓一卢矢百（彤赤卢黑也。诸侯有大功赐弓矢然後专征伐彤弓以讲德习射藏示子孙）马四匹（马供武用四匹曰：乘侯伯之赐无常以功大小为度）父往哉！柔远能迩惠康小民无荒宁（父往归国哉！怀柔远人必以文德能柔远者必能柔近然後国安安小人之道必以顺无荒废人事而自安）简恤尔都用成尔显德（当简核汝所自治都鄙之人人和政治则汝显用有德之功成矣。不言鄙繇近以及远）。  

韩侯宣王时锡命尹吉甫作韩奕以美之曰：王锡韩侯淑绥章簟错衡玄衮赤舄钩膺镂锡享弘浅蔑革金厄（淑善也。蛟龙为绥大绥也。错衡文衡镂锡有金镂其锡也。享革也。弘轼中也。浅虎皮浅毛也。蔑覆式也。厄乌也。簟漆簟以为车蔽今之藩也。钩膺樊缨也。眉上曰：锡刻金饰之今当卢也。革谓辔以金为小环往往缠扌益之）。又曰：以先祖受命因时百蛮王锡韩侯其追其貊奄受北国因以其伯（韩侯之先祖武王之子也。因时百蛮长是蛮服之百国也。追貊戎狄国也。奄抚也。韩侯先祖有功德者受先王之命封为韩侯为侯伯其州界外接蛮服因得使时节百蛮贡献之往来後君微弱用失其业今王以韩侯先祖之事如是而韩侯贤故於入觐使复其先祖之旧职锡之蛮服追貊之戎狄令抚柔其所受王畿北面之国因以其先祖侯伯之事尽予之皆美其为人子孙能兴复先祖之旧功）。  

楚成王恽即位布德施忠结旧好於诸侯周惠王五年使人献天子天子锡胙曰：镇尔南方夷越之乱无侵中国齐桓公惠王十年王使召伯廖赐齐侯命（召伯廖王卿士赐命为侯伯王钦。若等曰：齐侯桓公也。）。  

襄王元年桓公葵丘之会天子使宰孔致胙於桓公（宰孔宰周公也。）曰：余一人之命有事於文武使孔致胙。且有後命曰：以尔自卑劳谓尔伯舅无下拜（天子称王官之伯异姓曰：伯舅无下拜无下堂拜赐也。）桓公召《管子》而谋《管子》对曰：为君不君为臣不臣乱之本也。桓公惧出见客曰：天威不违颜咫尺（违远颜眉目之间八寸曰：咫）小白余敢承天子之命曰：尔无下拜恐陨越於下以为天子羞遂下拜升受命赏服大辂龙旗九旒渠门赤（大辂诸侯朝服之车谓金辂钩樊缨九就龙旗九旒也。渠门亦名建为军门。若今牙门赤旗大）诸侯称顺焉。  

晋惠公襄王二年王使召武公内史过赐晋侯命（召武公周卿士内史过周大夫诸侯即位天子赐之命圭为瑞王钦。若等曰：鲁僖公十一年也。晋侯晋惠也。）文公襄王二十年献楚俘於王驷介百乘徒兵千（驷介四马被甲徒兵步卒）郑伯傅王用平礼也。（傅相也。以周平王享晋文侯仇之礼享晋侯）己酉王享礼命晋侯宥（既飨。又命晋侯助以束帛以将厚意）王命尹氏及王子虎内史叔兴父策命晋侯为侯伯（以策书命晋侯为伯也。《周礼》九命作伯尹氏王子虎皆王卿士也。叔兴父大夫也。三官命之以宠晋）赐之大辂之服戎辂之服（大辂金辂戎辂戎车二辂各有服）彤弓一彤矢百弓一矢千（彤赤弓黑弓弓一矢百则矢千弓十矣。诸侯赐弓矢然後专征伐）鬯一卣（黑黍鬯香酒所以降神卣器名）虎贲三百人曰：王谓叔父敬服王命以绥四国纠逖王慝（逖远也。有恶於王者纠而远之）晋侯三辞从命曰：重耳敢再拜稽首奉扬天子之丕显休命（稽首首至地丕大也。休美也。）受策以出。  

鲁文公襄王二十六年公即位天王使毛伯来锡公命（毛国伯爵诸侯为王卿士者）。  

成公八年秋简王三年也。天子使召伯来锡公命（诸侯即位天子赐以命圭与之合瑞八年乃来缓也。天子天王王者之通称）。  

齐灵公灵王十三年王使刘定公赐齐侯命（将昏於齐故也。定公刘夏位贱以能而使之传称谥举其终）曰：昔伯舅太公右我先王股肱周室师保万民世胙太师以表东海（胙报也。表显也。谓显封东海以报太师之功）王室之不坏ム伯舅是赖（ム发声）今余命汝环（环齐灵公名）兹率舅氏之典纂乃祖考无忝乃旧敬之哉！无废朕命（纂继也。因昏而加褒显也。传言王室不能命有功）。  

越王句践已平吴乃以兵北渡淮与齐晋诸侯会於徐州致贡於周元王使人赐句践胙命为伯。  

秦孝公十九年显王二十六年也。天子致胙诸侯毕贺。  

○列国君部　奉先  

夫祀者国之大事孝者人之本与邦君敦行史册垂美譬诸善政尤为盛烈奉先之诚不匮昭享之义有叙惟馨之荐丰而。且洁非有谄也。致美之服章而有量不图奢也。然後能保其社稷和其民人盖诸侯之孝也。  

鲁隐公五年九月考仲子之宫初献六羽（成仲子之宫安其主而祭之惠公以仲子手文而娶之欲以为夫人诸侯无二嫡盖隐公成父之志为别立宫也。公问羽数故书羽妇人无谥因姓以名宫）初仲子宫成将万焉（万舞也。）公问羽数於众仲（问执羽人数）对曰：天子用八（八八六十四人）诸侯用六（六六三十六人）大夫四（四四十六人）士二（二二四人士有功赐用乐）夫舞所以节八音而行八风（八音金石丝竹匏土革木也。八风八方之风也。以八音之气播八方之风手之舞之足之蹈之节其制而叙其情）故自八以下（惟天子得尽物数故以八为列诸侯则不敢用八）公从之，於是初献六羽始用六佾也。（鲁惟文王周公庙得用八而他公遂因僭而用之今隐公特因此妇人之庙详问众仲因明大典故言始用六佾）桓公八年五月丁丑蒸。  

十四年八月壬申御廪灾（御廪藏公所亲耕以奉粢盛之仓也。天火曰：灾）乙亥尝（既戒日致斋御廪虽灾苟不害嘉则祭不应废故书以示法）。  

僖公八年七月於太庙用致夫人（三年大祭之名太庙周公之庙致者致新主於庙而列之昭穆夫人姜氏预弑薨於寝僖公疑其礼历三今果行之）公能复周公之宇（宇居也。）故鲁颂宫有亻血实实枚枚（闭也。先妣姜原之庙孟仲子曰：是宫也。亻血清净也。实实广大也。枚枚砻密也。一云：神也。姜原神所依故庙曰：神宫）周公之孙庄公之子龙承祀六辔耳耳春秋匪懈享祀不忒（周公之孙庄公之子谓僖公也。耳耳然至盛也。交龙为承祀谓视祭祀也。四马故六辔春秋犹言四时忒变）。  

二十四年二月晋公子（公文）入于晋丁未朝于武宫（文公文公之祖武公庙）文公二年二月丁丑作僖公主（主者殷人以柏周人以栗三年丧终则迁入於庙传云：过葬十月而作主书其不时）。  

宣公八年六月辛巳有事於太庙公子遂卒於垂（齐地名）壬午犹绎万入去（绎明日。又祭万舞名管也。犹可止之辞鲁人知卿佐之丧不宜作乐而不废绎故万舞去）。  

成公三年二月甲子新宫灾三日哭（宣公新神主入庙故谓之新宫书三日哭善得礼宗庙亲之神灵所凭居而遇灾故哀而哭之）十八年晋悼公立正月辛巳朝武宫（武宫曲沃始命君）。  

襄公十六年晋平公即位于曲沃（悼公既葬平公改服曲沃晋祖庙冬祭也。诸侯五月而葬作主然後尝於庙今晋逾月葬作主而祭传言晋将有盟会故速葬）昭公元年十二月晋（冬祭也。）。  

十五年二月癸酉於武宫（鲁武公庙成公立六年复立之）叔弓氵位事入而卒去乐卒事礼也。（大臣卒故为之去乐）。  

定公八年冬从祀先公（从顺也。先公闵公僖公将正二公之位次所顺非一亲尽故通言先公）。  

## ●卷二百三十六  

○列国君　部嗣袭  

昔三五之际封建列国而年祀茫昧坟典残缺故其世系嗣袭不可得而详也。降及姬周史官谨职诸侯晋楚皆有记籍故孔子约鲁史而春秋丘明为之传司马迁。又祖述其事列之以世家故其苗裔之嗣续子弟之继及皆可得而徵矣。至於以德以长之制年钧义钧之说或越次而承世嫡或自外而绍大宗或劝让以兴邦或承乱而缵绪自吴太伯而下以讫於六国咸有条而不紊云：  

吴太伯（武王追封为吴伯。故曰：吴太伯）太伯弟仲雍周太王之子而王季历之兄也。季历贤而有圣子昌太王欲立季历以及昌，於是太伯仲雍二人乃[B12H]荆蛮文身断示不可用（常在水中故断其文其身以象龙子故不见伤害）以避季历季历果立是为王季而昌为文王太伯之[B12H]于荆蛮自号勾吴（勾吴太伯始所居也。）荆蛮义之从而归之千馀家立为吴太伯太伯卒无子弟仲雍立是为吴仲雍仲雍卒子季简立季简卒子叔达立叔达卒子周章立是时周武王克殷求太伯仲雍之後得周章周章已君吴因而封之乃封周章弟虞仲於周之北故夏虚（在河东太阳县）是为虞仲列为诸俟周章卒子熊遂立熊遂卒子柯相立柯相卒子强鸠夷立强鸠夷卒子馀桥疑吾立馀桥疑吾卒子柯卢立柯卢卒子周繇立周繇卒子屈羽立屈羽卒子夷吾立夷吾卒子禽处立禽处卒子转立转卒子颇高立颇高卒子句卑立是时晋献公灭北虞公句卑卒子去齐立去齐卒子寿梦立而吴始益大称王自太伯作吴五世而武王克殷封其後为二其一虞在中国其一吴在夷蛮十五世而晋灭中国之虞中国之虞灭二世而夷蛮之吴兴大凡从太伯至寿梦十九世寿梦二十五年卒寿梦有四子长曰：诸樊次曰：馀祭次曰：馀昧次曰：季札寿梦知季札贤欲立之季札让，於是乃立长子诸樊摄行事当国诸樊立十三年卒有命授弟馀祭欲以次传季札馀祭立十七年卒弟馀昧立馀昧立四年卒欲授弟季札季札逃去吴人乃立馀昧子僚为王诸樊之子公子光常以为吾父兄弟四人当传至季子季子即不受国光当立阴纳贤士欲以袭王僚十三年光弑僚自立为王是为阖闾十九年与越战伤而死子夫差立二十三年越败吴夫差自刭死吴遂灭。  

齐太公望吕尚者东海上人（《吕氏春秋》曰：东夷之士）其先祖尝为四岳佐禹平水土甚有功虞夏之际封於吕（吕在南阳宛县西）或封於申姓姜氏夏商之时申吕或封枝庶子孙或为庶人尚其後苗裔也。本姓姜氏从其封姓。故曰：吕尚佐武王伐纣谋居多武王王天下封於齐尚卒子丁公（作及）立丁公卒子乙公得立乙公卒子癸公慈母立癸公卒子哀公不辰立哀公纪侯讠替之周周烹哀公立其弟静是为胡公当周夷王之时哀公同母少弟山袭杀胡公而自立是为献公献公立九年卒子武公寿立武公立二十六年卒子厉公无忌立九年厉公暴虐故胡公子复入齐攻杀厉公胡公子亦战死齐人立厉公子赤是为文公文公十二年卒子成公脱立成公九年卒子庄公购立庄公六十四年卒子公禄甫立公三十三年卒子襄公诸儿立襄公十二年公弟子公孙无知弑襄公而自立雍林人袭杀无知襄公次弟小白自莒入高立之是为桓公桓公立四十三年卒桓公子十馀人长卫姬生无诡少卫姬生惠公元郑姬生孝公昭葛嬴生昭公潘密姬生懿公商人宋华子生公子雍桓公与管仲属孝公於宋襄公以为太子桓公卒易牙与竖刁立公子无诡无诡立三月宋襄公率诸侯兵伐齐立公子昭是为孝公孝公十年卒孝公弟潘杀孝公子而立是为昭公十九年卒子舍立昭公之弟商人杀舍而自立是为懿公四年齐人杀懿公迎公子元於卫立之是为惠公惠公十年卒子顷公无野立顷公十七年卒子灵公环立灵公娶于鲁曰：颜懿姬无子其侄声姬生光以为太子（兄子曰：侄颜皆二姬母姓因以为号懿声皆谥）诸子仲子戎子戎子嬖（诸子诸妾姓子者二子皆宋女）仲子生牙属诸戎子（属之）戎子请以为太子许之（齐侯许之）仲子曰：不可废常不祥（废立嫡之常）间诸侯难（事难成也。）光之立也。列於诸侯矣。（列诸侯之会）今无故而废之是专黜诸侯（谓光已有诸侯之尊）而以难犯不祥也。君必悔之公曰：在我而已遂东太子光（徙之东陲也。）使高厚传牙以为太子夙沙卫为少传二十八年灵公疾崔杼迎公子光而立之是为庄公庄公六年崔杼弑庄公而立庄公异母弟杵臼是为景公五十八年夏景公夫人燕姬子死景公宠妾芮姬生子荼荼少母贱无行诸大夫恐其为嗣乃言择诸子长者贤者为太子景公老恶言嗣事。又爱荼母欲立之惮发之口乃谓诸大夫曰：为乐耳国何患无君乎！秋景公病命国惠子高昭子立少子荼为太子逐诸子迁莱（莱齐东鄙邑）景公卒太子荼立是为晏孺子景公子阳生奔鲁晏孺子元年八月田乞召公子阳生於鲁而立之是为悼公悼公四年鲍子弑悼公齐人共立悼公子壬是为简公（一云：简公壬者景公之子也。）简公四年田常弑简公立简公之弟骜是为平公平公二十五年卒子宣公积立宣公五十一年卒子康公贷立康公十九年田常鲁孙田和始为诸侯迁康公海滨二十六年康公卒吕氏遂绝其祀。  

鲁周公旦者周武王弟也。（以太王所居周地为其采邑故为周公）自文王在时旦为子孝笃仁异於群子及武王即位旦常辅翼武王用事甚多武王九年东伐至盟津周公辅行十一年伐纣至牧野周公佐武王作牧誓破殷入商宫已杀纣武王遍封功臣同姓戚者封周公旦於少昊之虚曲阜是为鲁公周公不就封留佐武王子伯禽受封之鲁是为鲁公伯禽卒子考公酋立考公四年卒立弟熙是为易公易公六年卒子幽公宰立幽公十四年幽公弟熙杀幽公而自立是为魏公（世本作微公）魏公五十年卒子厉公擢立厉公三十七年卒鲁人立其弟具是为献公献公三十二年卒子真公濞立真公三十年卒弟敖立是为武公武公九年春武公与长子括少子戏西朝周宣王宣王爱戏欲立戏为鲁太子周之樊仲山父谏宣王曰：废长立少不顺不顺必犯王命犯王命必诛故出令不可不顺也。令之不行政之不立（令不行则政不立）行而不顺民将弃上（使长事少故民将弃上）夫下事上少事长所以为顺今天子建诸侯立其少是教民逆也。（言不教之顺而教之逆）。若鲁从之诸侯效之王命将有所壅（言先王立长之命将壅塞不行也。）。若弗从而诛之是自诛王命也。（先王之命立长今鲁亦立长。若诛之是自诛王命）诛之亦失不诛亦失（诛之诛王命不诛则王命废）王其图之宣王弗听卒立戏为鲁太子夏武公归而卒戏立是为懿公懿公九年括之子伯御与鲁人杀懿公而立伯御为君伯御立十一年周宣王伐鲁杀伯御而问鲁公子能道顺（一作训）诸侯者以为鲁後樊穆仲曰：（穆仲仲山父之谥也。）鲁懿公弟称肃恭明神敬事耆老赋事行刑必问於遗训而咨於固实（国一作固）不干所问不犯所知宣王曰：然能训治其民矣。乃立故称於夷宫（夷宫者宣王祖夷王之庙古者爵命必於祖庙）是为孝公孝公二十七年卒子弗湟（一云弗生）立是为惠公惠公四十六年卒惠公元妃孟子卒继室以声子生子息宋武公生仲子仲子生而有文在其手曰：为鲁夫人故仲子归於我生子允而惠公薨是以息摄当国行君事是为隐公隐公十一年公子杀隐公而立公弟允是为桓公桓公十八年公如齐齐襄公飨公，公醉使公子彭生摺其胁公死于车立太子同是为庄公庄公立三十二年卒子班立庄公弟庆父使人杀班立庄公子开是为公公二年庆父使卜袭杀公庄公弟季友奉庄公子申立之是为公公立三十三年卒子兴立是为文公文公十八年卒文公有二妃齐女哀姜生子恶及视次妃敬嬴嬖爱生子倭（一作绥）文公卒公子遂杀子恶及视而立倭是为宣公十八年卒子成公黑肱立十八年卒子襄公午立襄公年三岁而立三十一年襄公卒其九月太子毁卒鲁人立齐归之子稠（一名衤召）是为昭公昭公年十九犹有童心穆叔不欲曰：稠非嗣。且。又居丧不戚而有喜色。若果立必为季氏忧季武子弗听卒立之二十五年九月昭公伐季氏弗胜奔於齐齐伐鲁取郓而居昭公（二十八年晋止昭公於乾侯三十二年而昭公卒於乾侯）鲁人立其弟宋是为定公十五年卒子蒋立是为哀公二十七年哀公患三桓欲因诸侯以劫之公如陉氏三桓攻公，公奔于卫去如邹遂如越国人迎哀公复国卒於有山氏子悼公宁立鲁如小侯卑於三桓之家三十七年悼公卒子元公嘉立二十一年卒子穆公显立三十三年卒子共公奋立二十二年卒子康公屯立九年卒子景公立二十九年卒子平公叔立是时六国皆称王二十二年平公卒子文公贾立二十三年卒子倾公雠立二十四年楚考烈王伐灭鲁倾公亡迁於卞邑（一作下）为家人鲁绝祀倾公卒于柯鲁起周公至倾公凡三十四世燕召公与周同姓姬氏（周之支子食邑於召谓之召公）周武王灭纣封於北燕（有南燕故云：北燕）自召公以下九世至惠侯惠侯卒子侯立三十六年侯卒子顷侯立顷侯二十四年卒子哀侯立哀侯二年卒子郑侯立郑侯三十六年卒子缪侯立缪侯十八年卒子宣侯立宣侯十三年卒子桓侯立（古史考曰：世家自宣侯以下不说其属以其难明故也。）桓侯七年卒子庄公立庄公三十三年卒子襄公立襄公四十年卒桓公立桓公十六年卒宣公立宣公十五年卒昭公立昭公十三年卒武公立武公十九年卒文公立文公六年卒懿公立懿公四年卒子惠公立六年惠公多宠姬欲去诸大夫而立宠姬宋大夫共诛姬宋惠公惧奔齐四年齐高偃如晋请共伐燕入其君晋平公许与齐伐燕入惠公（年表公欲立幸臣公卿诛幸臣公恐出奔齐）惠公至燕而死（左氏云：燕君多嬖宠欲去诸大夫而立其宠人燕大夫比以杀公之外嬖公惧奔齐）燕人立悼公悼公七年卒共公立共公五年卒平公立平公十九年卒简公立简公十二年卒献公立献公二十八年卒孝公立孝公十五年卒成公立成公十六年卒公立公三十一年卒公立公三十年卒桓公立桓公十一年卒文公立文公二十九年卒太子立是为易王易王立十二年卒子燕哙立哙立五年以国让其臣子之三年国大乱将军市被与太子平谋攻子之不克市被死因构难数月死者数万众齐王令章子将兵伐燕燕君哙死子之亡二年燕人共立太子平是为燕昭王昭王三十三年卒子惠王立惠王七年卒武成王立武成王十四年卒子孝王立孝王三年卒子今王喜立二十三年太子丹质於秦亡归燕二十五年秦灭韩王二十七年秦虏赵王迁灭赵燕见秦。且灭六国秦兵临易水祸。且至燕太子丹阴养壮士二十人使荆轲献督亢地图於秦因袭刺秦王秦王觉杀轲使将军王翦击燕二十九年秦拔我蓟燕王亡徙居辽东斩丹以献秦三十三年秦拔辽东虏燕王喜卒灭燕。  

蔡叔度者周文王子而武王同母弟也。武王已克殷纣封叔度於蔡（世本曰：居上蔡）後成王少周公旦专王室管叔蔡叔挟纣子武庚作乱周公诛武庚而放蔡叔迁之蔡叔既迁而死其子曰：胡胡乃改行率德驯善周公闻之而举胡以为鲁卿士鲁国治，於是周公言於成王复封胡於蔡以奉蔡叔之祀是为蔡仲蔡仲卒子蔡伯荒立荒卒子宫侯立宫侯卒子厉侯立厉侯卒子武侯立武侯卒子夷侯立夷侯二十八年卒子侯所事立四十八年卒子共侯兴立二年卒子戴侯立十年卒子宣侯措父立三十五年卒子桓侯封人立二十年卒弟哀侯献舞立哀侯十一年楚文王击蔡虏哀侯留九岁死於楚凡立二十年卒蔡人立其子兮是为缪侯二十九年卒子庄侯甲午立三十四年卒子文侯申立二十年卒子景侯同立二十九年太子般杀景侯而自立是为灵侯灵侯十二年楚灵王诱蔡灵侯於申伏甲饮之醉而杀之令公子弃疾灭蔡三岁楚公子弃疾立为楚平王乃求蔡景侯少子庐立之是为平侯平侯九年卒灵侯般之孙东国攻平侯子而自立是为悼侯悼侯三年卒弟昭侯申立二十六年吴迁蔡于州来二十八年昭侯将朝於吴大夫恐其复迁乃令贼杀昭侯而立昭侯子朔是为成侯十九年成侯卒子声侯产立声侯十五年卒子元侯立元侯六年卒子侯齐立侯齐四年楚惠王灭蔡侯齐卒蔡遂绝祀。  

曹叔振铎者周武王弟也。武王克殷纣封叔振铎於曹叔振铎卒子太伯脾立太伯卒子仲君平立仲君平卒子宫伯侯立宫伯侯卒子孝伯云   立云   卒子夷伯喜立夷伯三十年卒弟幽伯强立幽伯九年弟苏杀幽伯代立是为戴伯戴伯三十年卒子惠伯兕立三十六年卒子石甫立其弟武杀之代立是为缪公缪公三年卒子桓公终生立（一作终氵星氵星音生）五十五年卒子庄公夕姑立三十一年卒子公夷立九年卒子昭公班立九年卒子共公襄立三十五年卒子文公寿立文公二十三年卒子宣公疆立宣公十七年卒弟成公负刍立二十三年卒子武公胜立二十七年卒子平公顷立平公四年卒子悼公午立九年悼公朝於宋宋囚之曹立其弟野是为声公悼公死於宋归葬声公五年平公弟通弑声公代立是为隐公隐公四年声公弟露弑隐公代立是为靖公靖公四年卒子伯阳立十五年宋灭曹执曹伯阳以归曹遂绝祀。  

陈胡公满者虞帝舜之後也。昔舜为庶人时尧妻之以二女居于妫其後因为氏姓姓妫氏舜传禹天下而舜子商均为封国夏后时或失或续至於周武王克殷纣复求舜後乃得妫满封之於陈以奉帝舜祀是为胡公胡公卒子申公犀侯立申公卒弟相公皋羊立相公卒立申公子突是为孝公孝公卒子慎公圉戎立慎公卒子幽公宁立二十三年卒子公孝立公三十六年卒子武公灵立十五年卒子夷公说立三年卒弟平公燮立二十三年卒子文公圉立文公元年取蔡女生子佗十年文公卒长子桓公鲍立三十八年桓公卒桓公弟佗其母蔡女故蔡人为佗杀五父及桓公太子免而立佗是为厉公厉公二年生子敬仲完厉公取蔡女蔡女与蔡人乱厉公数如蔡氵七年厉公所杀桓公太子免之三弟长曰：跃中曰：林少曰：杵臼共令蔡人诱厉公以好女与蔡人共杀厉公而立跃是为利公利公立五月卒立中弟林是为庄公七年卒少弟杵臼立是为宣公二十一年宣公後有嬖姬生子款欲立之乃杀其太子御寇御寇素爱厉公子完完乃奔齐四十五年宣公卒子款立是为穆公十六年卒子共公朔立十八年卒子灵公平国立十四年灵公与其大夫孔宁仪行父皆通於夏姬十五年灵公与二子饮於夏氏公戏二子曰：徵舒似汝二子曰：亦似公徵舒怒灵公罢酒出徵舒伏弩厩门射杀灵公孔宁仪行父皆奔楚灵公太子午奔晋徵舒自立为陈侯楚庄王为夏徵舒杀灵公率诸侯伐陈谓陈曰：无惊吾诛徵舒而已已诛徵舒因县陈而有之群臣毕贺申叔时使於齐来还独不贺庄王问其故对曰：语有之牵牛蹊人田田主夺之牛蹊则有罪矣。夺之牛不亦甚乎！今王以徵舒为贼弑君故徵兵诸侯以义伐之已而取之以利其地则後何以令於天下是以不贺庄王曰：善乃迎陈灵公太子午於晋而立之复君陈如故是为成公成公卒子哀公弱立初哀公娶郑长姬生悼太子师少姬生偃二嬖妾长妾生留少妾生胜留有宠哀公属之弟司徒招三十四年哀公病三月招杀悼太子立留为太子哀公怒欲诛招招发兵围守哀公哀公自经杀（徐广曰：三十五年也。）招卒立留为陈君四月陈使使赴楚楚灵王闻陈乱乃杀陈使者使公子弃疾发兵伐陈陈君留奔郑九月楚围陈十一月灭陈使弃疾为陈公招之杀悼太子也。太子之子名吴出奔晋晋平公问太史赵曰：陈遂亡乎！对曰：陈颛顼之族陈氏得政於齐乃卒亡自幕至于瞽取无违命舜重之以明德至於遂世守之及胡公周赐之姓使祀虞帝。且盛德之後必百世祀虞之世未也。其在齐乎！楚灵王灭陈五岁楚公子弃疾弑灵王代立是为平王平王初立欲得和诸侯乃求故陈悼太子师之子吴立为陈侯是为惠公惠公立探续哀公卒时年而为元空籍五年矣。二十八年惠公卒子怀公柳立怀公元年吴破楚在郢召陈侯陈侯欲往大夫曰：吴新得意楚王虽亡与陈有故不可背怀公乃以疾谢吴四年吴复召怀公怀公如吴怒其前不往留之因卒吴陈乃立怀公之子越是为公二十四年楚惠王以兵北伐杀陈公遂灭陈而有之。  

杞东楼公者夏后禹之後苗裔也。殷时或封或绝周武王克殷纣求禹之後得东楼公封之於杞以奉夏后氏祀东楼生西楼公西楼公生题公题公生谋娶公（谋一作谟）谋娶公生武公武公立四十七年卒子靖公立二十三年卒子共公立八年卒子德公立（世本曰：惠公）德公十八年卒弟桓公姑容立（世本曰：惠公立十八年生成公及桓公成公立十八年桓公立十七年）桓公十七年卒子孝公モ立十七年卒弟文公益姑立十四年卒弟平公郁立十八年卒子悼公成立十二年卒子隐公乞立七月隐公弟遂弑隐公自立是为公十九年卒子公维立十六年公弟阏路杞今陈留雍丘县也。弑公代立是为哀公哀公十年卒公子束立（刺作）是为出公十二年卒子简公春立一年楚惠王灭杞。  

卫康叔名封周武王同母少弟也。武王已克殷复以殷馀民封纣子武庚禄父周公旦代成王治当国管叔蔡叔与武庚禄父作乱欲攻成周周公旦以成王命兴师伐殷杀武庚禄父以殷馀民封康叔为卫君居河淇间故商墟康叔卒子康伯代立康伯卒子考伯立考伯卒子嗣伯立嗣伯卒子康伯立康伯卒子靖伯立靖伯卒子贞伯立贞伯卒子顷侯立顷侯厚赂周夷王王命卫为侯顷侯十二年卒子侯立四十二年卒太子共伯馀立为君共伯弟和有宠於侯多予之赂和以其赂赂王以袭攻共伯於墓上共伯入侯羡自杀卫人因葬之侯旁谥曰：共伯而立和为卫侯是为武公武公即位修康叔之政百姓和集四十二年犬戎杀周幽王武公将兵往佐周平戎甚有功周平王命武公为公五十五年卒子庄公扬立五年娶齐女为夫人好而无子束作速。又取陈女为夫人有子蚤死陈女娣亦幸於庄公而生子完完母死庄公令夫人齐女子之立为太子庄公有宠妾生子州吁二十三年庄公卒太子完立是为桓公十六年弟州吁收聚卫亡人以袭杀桓公州吁自立为卫君石昔与陈侯共谋使右宰鬼进食因杀州吁于濮而迎桓公弟晋於邢而立之是为宣公宣公夫人夷姜生子以为太子而令右公子傅之右公子为太子取齐女未入室而宣公见所欲为太子妇者好说而自取之更为太子娶佗女宣公得齐女生子寿子朔令左公子傅之太子母死齐女与朔共谗恶太子宣公自以其夺太子妻也。心恶太子欲废之及闻其恶大怒乃使太子於齐而令盗遮界上杀之与太子白旄而告界盗见持白旄者杀之。且行子朔之兄寿太子异母弟也。知朔之恶太子而君欲杀之乃谓太子曰：界盗见太子白旄即杀太子可毋行太子曰：逆父命不可遂行寿见太子不止乃盗其白旄而先驰至界盗见其验即卫上卿杀之寿已死而太子。又至曰：所当杀乃我也。盗并杀之宣公乃以子朔为太子十九年宣公卒太子朔立是为惠公左右公子不平朔之立也。惠公四年左右公子作乱攻惠公立太子之弟黔牟为君惠公[B12H]齐卫君黔牟立八年齐襄公率诸侯奉王命共伐卫纳惠公立三年出亡八年复入与前通年惠公凡十三年矣。三十一年卒子懿公赤立九年翟伐卫杀懿公懿公之立也。百姓大臣皆不服自懿公父惠公朔之谗杀太子代立至於懿公尝欲败之卒灭惠公之後而更立黔牟之弟昭伯顽之子申为君是为戴公元年卒齐桓公立戴公弟毁为卫君是为文公二十五年卒子成公郑立三十五年成公卒子穆公立十一年卒其子定公臧立定公十二年卒定公有疾使孔成子宁惠子立敬姒之子ぅ以为太子（成子孔达之孙敬姒定公妾ぅ献公）是为献公献公立十八年孙林父（《文子》也。）攻出献公奔齐孙《文子》宁殖（惠子也。）共立定公弟秋为卫君是为殇公（一云献公弟焱）殇公立宁喜与孙林父争宠相恶殇公使宁喜攻孙林父林父[B12H]晋复求入故卫献公齐景公闻之与卫献公如晋求入晋为伐卫诱与盟卫殇公会平公平公执殇公与宁喜复入卫献公献公亡在外十二年而复入三年卒子襄公恶立九年卒子灵公元立初襄公夫人姜氏无子（姜氏宣姜）嬖人周合生孟絷孔成子梦康叔谓已立元（成子卫卿孔蒸Θ也。元孟絷弟梦时元未生）余使羁之孙圉与史苟相之（羁Θ子苟史朝子）史朝亦梦康叔谓已余将命而子苟与孔Θ之曾孙圉相元史朝见成子告之梦梦协（协合也。）晋韩宣子为政聘于诸侯之岁（昭二年）周合生子成子以《周易》筮之曰：元尚享卫国主其社稷（令蓍辞）遇屯亻亦（震下坎上屯）。又曰：余尚立絷尚克嘉之（嘉善也。）遇屯之比亻厥（坤下坎上比屯初九爻变比）以示史朝史朝曰：元亨。又何疑焉（《周易》曰：屯元亨）成子曰：非长之谓乎！（言屯之元亨谓年长非谓名元）对曰：康叔名之可谓长矣。（善之长也。）孟非人也。将不列於宗不可谓长（足跛非全人不可列为宗主）。且其繇曰：利建侯（繇卦辞）嗣吉何建建非嗣也。（嗣子有常位故无所卜无所建今以位不定卜嗣得吉则当从吉而建之也。）二卦皆云：（谓两得屯卦皆有建侯之文）子其建之康叔命之二卦告之筮袭於梦武王所用也。弗从何为（外传云：太誓曰：朕梦协朕卜袭於休祥戎商必克此武王辞）弱足者居（跛则偏弱居其家不能行）侯主社稷临祭祀奉人民事鬼神从会朝。又焉得居各以所利不亦可乎！（孟跛利居元吉利建）故孔成子立灵公（一云：襄公有贱妾幸之有身梦有人谓曰：我康叔也。令。若子必有卫名而子曰：元妾怪之问孔成子成子曰：康叔卫祖也。）灵公三十九年太子蒯聩与灵公夫人南子有恶太子[B12H]宋四十二年灵公卒卫乃以蒯聩之子辄为君是为出公初孔圉取太子蒯聩之姊生悝出公十二年悝母使孔氏之竖浑良夫使於太子良夫与太子入舍孔氏之外圃遂入伯姬氏出公辄[B12H]鲁孔悝立太子蒯聩是为庄公庄公三年晋赵简子围卫庄公出[B12H]卫人立子班师为卫君（《左传》云：班师襄公之孙）齐伐卫虏班师更立公子起为卫君（起灵公子）起元年卫石曼专逐其君起起奔齐卫出公辄自齐复归立初出公立十二年亡在外四年复入二十一年卒出公季父黔攻出公及生子男也。以告襄公襄公曰：天所置也。名之曰：元夫人无子，於是立元为嗣子而自立是为悼公悼公五年卒子敬公弗（一云：元君怀君之弟）立敬公十九年卒子昭公纠立昭公六年公子弑之代立是为怀公怀公十一年公子颓弑怀公而代立是为慎公慎公父公子父敬公也。慎公四十二年卒子声公训立声公十一年卒子成侯速立十六年卫贬号曰：侯二十九年成侯卒子平侯立平侯八年卒子嗣君立更贬号曰：君四十二年卒子怀君立怀君三十一年朝魏魏因杀怀君更立嗣君弟是为元君（微畿内国名子爵也。为纣卿士）二十五年元君卒子君角立九年秦并天下立为始皇帝二十一年二世废君角为庶人卫绝祀宋微子启者（微子舍其孙盾而立衍郑微曰：微子子死立弟殷道也。）殷帝乙之首子而纣之庶兄也。纣既立不明微子度纣终不可谏乃去武王伐纣微子持其祭器造於军门武王乃释微子复位如故成王少武庚作乱周公既承王命诛武庚乃命微子启代殷後奉其先祀启卒立其弟衍是为微仲微仲卒子宋公稽立稽卒子丁公申立一云：敬公费申卒子氵昏公共立共卒弟申公立申公即位氵昏公子鲋祀（鲋一作鲂）弑炀公而自立曰：我当立是为厉公厉公卒子公举立二十八年卒子惠公<间见>立三十年卒子哀公立哀公元年卒子戴公立三十四年卒子武公司空立十八年卒子宣公力立宣公有太子与夷十九年宣公病让其弟和曰：父死子继兄死弟及天下通义也。我其立和和亦三让而受之宣公卒弟和立是为穆公九年病召大司马孔父而属殇公曰：先君舍与夷而立寡人（先君穆公兄宣公与夷宣公子即所属殇公）寡人弗敢忘。若以大夫之灵得保首领以没先君。若问与夷其将何辞以对请子奉之以主社稷寡人虽死亦无悔焉对曰：群臣愿奉冯也。（穆公子壮公也。）公曰：不可先君以寡人为贤使主社稷。若弃德不让是废先君之举也。岂曰：能贤（冯言不让则不足称贤）光昭先君之令德可不务乎！吾子其无废先君之功（先君以举贤为功我。若不贤是废之）使公子冯出居於郑（辟殇公也。）穆公卒殇公即位君子曰：宋宣公可谓知人矣。立穆公其子飨之命以义夫殇之十年太宰华督弑殇公而迎公子冯於郑而立之是为庄公十九年卒子氵昏公捷立十一年南宫万杀氵昏公于蒙泽更立公子游为君宋之诸公子共击杀南宫牛弑宋新君游而立氵昏公弟御说是为桓公宋人醢南宫万三十一年桓公卒太子兹甫立是为襄公十三年与楚成王战于泓大败伤股十四年病伤於泓而竟卒子成公王臣立十七年卒成公弟御杀太子而自立为君宋人共杀君御而立成公少子杵臼是为昭公九年昭公无道国人不附昭公出猎襄公夫人王姬使卫伯攻杀昭公杵臼弟鲍革（一无革字）立是为文公二十二年卒子共公瑕立十三年卒司马唐山攻杀太子肥右师诛唐山乃立共公少子成是为平公四十四年平公卒子元公佐立公佐立十五年鲁昭公避季氏居外为之求入鲁行道卒子景公头曼立六十四年卒宋公子特攻杀太子而自立是为昭公昭公者元公之曾庶孙也。昭父公孙纠纠父公子衤秦衤秦即元公少子也。景公音瑞杀昭公父纠故昭公怨杀太子而自立昭公四十七年卒子悼公购繇立八年卒子休公田立二十三年卒子辟公辟兵立三年卒子剔成立剔成四十一年剔成弟偃攻袭剔成剔成败[B12H]齐偃自立为宋君十一年自立为王四十七年齐氵昏王与魏楚伐宋杀王偃遂灭宋而三分其地。一云：四十九年一云：辟公兵。  

## ●卷二百三十七  

○列国君　部嗣袭第二  

晋唐叔虞者周武王子而成王弟成王封叔虞於唐。故曰：唐叔虞叔虞姓姬氏字子于唐叔子燮是为晋侯晋侯子宁族是为武侯武侯之子服人是为成侯成侯子福是为厉侯厉侯子宜臼是为靖侯靖侯已来年纪可推自唐叔至靖侯五世无其年数靖侯十八年卒子侯司徒立十八年卒子献侯籍立十一年卒子穆侯费王立穆侯四年取齐女姜氏为夫人七年伐条生太子仇十年伐千亩有功（西河界休县南有地名千亩）生少子名曰：成师（意取能成其众也。）师服曰：（晋大夫）异哉！君之命子也。太子曰：仇仇者雠也。少子曰：成师成师大号成之者也。名自命也。物自定也。今庶名反逆此後晋其能无乱乎！二十七年穆侯卒弟殇叔自立太子仇出奔殇叔四年穆侯太条晋地子仇率其徒袭殇叔而立是为文侯三十五年卒子昭侯伯立昭侯元年封文侯弟成师于曲沃曲沃邑大於翼翼晋君都邑也。成师封曲沃号为桓叔靖侯庶孙栾宾相桓叔桓叔是时年五十八矣。好德晋国之众皆附焉君子曰：晋之乱其在曲沃矣。末大於本而得民心不乱何待七年晋大臣潘父弑其君昭侯而迎曲沃桓叔桓叔欲入晋晋人发兵攻桓叔桓叔败归还曲沃晋人共立昭侯子平为君是为孝侯诛潘父孝侯八年曲沃桓叔卒子单代桓叔是为曲沃庄伯孝侯十五年曲沃庄伯弑其君晋孝侯于翼晋人攻曲沃庄伯庄伯复入曲沃晋人复立孝侯子都为君是为鄂侯鄂侯六年卒曲沃庄伯闻晋鄂侯卒乃兴兵伐晋周平王使虢公将兵伐曲沃庄伯庄伯走保曲沃晋人共立鄂侯子光为哀侯二年曲沃庄伯卒子称代庄伯立是为曲沃武公哀侯八年晋侵陉廷陉廷与曲沃武公谋九年伐晋于汾旁虏哀侯晋人乃立哀侯子小翼南鄙邑名子为君是为小子侯小子元年曲沃武公使韩万杀所虏晋哀侯（韩万曲沃桓叔之子庄伯弟）曲沃益疆晋无如之何晋小子之四年曲沃武公诱召晋小子杀之周桓王使虢仲伐曲沃武公武公入于曲沃乃立晋哀侯弟缗为晋侯晋侯二十八年曲沃武公伐晋侯缗灭之尽以其宝器赂献于周王王命曲沃武公为晋君列为诸侯尽并晋地而有之曲沃武公已即位三十七年矣。更号曰：晋武公晋武公始都晋国前即位曲沃通三十八年武公称者先穆侯曾孙也。曲沃桓叔孙也。桓叔者始封曲沃武公庄伯子也。自桓叔初封曲沃以至武公灭晋凡六十七岁而卒代晋为诸侯武公代晋二岁卒与曲沃通年即位凡三十九年而卒子献公诡立献公五年伐骊戎得骊姬（西戎之别在骊山也。）骊姬弟俱爱幸之八年士说公曰：（士晋大夫）故晋之群公子多不诛乱。且起乃使尽杀诸公子而城聚都之（聚晋邑）命曰：纟始都纟十二年骊姬生奚齐献公有意废太子乃曰：曲沃吾先祖宗庙所在而蒲边秦屈边翟（蒲今蒲坂屈北屈皆在河东一曰蒲今平阳蒲子县是）不使诸子居之我惧焉，於是使太子申生居曲沃公子重耳居蒲公子夷吾居屈献公与骊姬子奚齐居纟晋国以此知太子不立也。太子申生其母齐桓公女也。曰：齐姜早死申生同母女弟为秦缪公夫人重耳母翟之狐氏女也。夷吾母重耳母女弟也。献公子八人而太子申生重耳夷吾皆有贤行及得骊姬乃远此三子十九年献公私谓骊姬曰：吾欲废太子以奚齐代之骊姬泣曰：太子之立诸侯皆已知之而数将兵百姓附之奈何以贱妾之故废立庶君必行之妾自杀也。骊姬徉誉太子而阴令人讠替恶太子而欲立其子二十一年骊姬谓太子曰：君梦见齐姜太子速祭曲沃（齐姜庙所在）归於君太子，於是祭其母齐姜於曲沃上其荐胙於献公献公时出猎置胙於宫中骊姬使人置毒药胙中居二日献公从猎来还宰人上胙献公献公欲飨之骊姬从旁止之曰：胙所从来远试之祭地地坟（将饮先祭示有先也。坟起也。）与犬犬死与小臣小臣死（小臣官名掌阴事今阉士也。）骊姬泣曰：太子何忍也。其父而欲弑代之况他人乎！。且君老矣。旦暮之人曾不能待而欲弑之谓献公曰：太子所以然者不过以妾及奚齐之故妾愿母子辟之他国。若早自杀毋徒使母子为太子所鱼肉也。始君欲废之妾犹恨之至於今妾殊自失於此太子闻之奔新城（新城曲沃也。新为太子城）献公怒乃诛其傅杜原款，或谓太子曰：为此药者乃骊姬也。太子何不自辞明之可也。太子曰：吾君老矣。非骊姬寝不安食不甘即辞之君。且怒之不可，或谓太子曰：可奔他国太子曰：被此恶名以出人谁内我我自杀耳十二月戊申申生自杀於新城此时重耳夷吾来朝人或告骊姬曰：二公子怨骊姬讠替杀太子骊姬恐因讠替二公子申生之药胙二公子知之二子闻之恐重耳走蒲夷吾走屈保其城自备守二十二年献公怒二子不辞而去果有谋矣。乃使兵伐蒲重耳遂奔翟使人伐屈屈城守不可下二十三年献公遂发贾华等伐屈（贾逵曰：贾华晋右行大夫）屈溃夷吾将奔翟冀芮曰：不可（韦昭曰：冀芮晋大夫）重耳已在矣。今往晋必移兵伐翟翟畏晋祸。且及不如走梁梁近於秦秦︹吾君百岁後可以求入焉遂奔梁二十五年骊姬娣生卓子二十六年献公病甚乃谓荀息曰：吾以奚齐为後年少诸大夫不服恐乱起子能立之乎！荀息曰：能献公曰：何以为验对曰：使死者复生生者不惭为之验，於是遂属奚齐於荀息荀息为相主国政献公卒里克郑欲内重耳以三公子之徒作乱（丕阝郑晋大夫三公子申生重耳夷吾）谓荀息曰：三怨将起秦晋辅之子将何如荀息曰：吾不负先君言十月里克杀奚齐於丧次献公未葬也。荀息将死之，或曰：不如立奚齐弟卓子而傅之荀息立卓子而葬公十一月里克弑卓子于朝（列女《传》曰：鞭杀骊姬於市）荀息死之里克使迎夷吾於梁芮使夷吾重赂秦以求入（芮克祖父从夷吾者）曰：人实有国我何爱焉（言国非己有何爱而不以赂秦）入而能民土於何有从之（能得民不患无土）齐隰朋帅师会秦师纳晋惠公惠公立十四年卒太子圉立是为怀公怀公初质於秦惠公病亡归秦怨之乃求公子重耳欲纳之秦穆公乃发兵送重耳使人告栾之党为内应杀怀公於高梁入重耳重耳立是为文公秦穆公乃发兵与重耳归晋晋闻秦兵来亦发兵拒之然皆阴知公子重耳入也。唯惠公之故贵臣吕之属不欲立重耳重耳出亡凡十九岁而得入时年六十二矣。晋人多附焉文公立九年卒子襄公欢立七年八月襄公卒太子夷皋少晋人以难故（晋国数有患难）欲立长君赵盾曰：立襄公弟雍好善而长先君爱之。且近於秦秦故好也。立善则固事长则顺奉爱则孝结旧好则安贾季曰：不如其弟乐辰嬴嬖於二君（辰嬴怀嬴也。二君怀公文公）立其子民必安之赵盾曰：辰嬴贱班在九人下（班次也。）其子何震之有（震威也。）。且为二君嬖氵也。为先君子不能求大而出在小国贱也。母氵子僻无威陈小而远无援将何可乎！使士会如秦迎公子雍贾季亦使人召公子乐於陈赵盾废贾季杀阳处父（此时贾佗为大师阳处父为太傅）十月葬襄公十一月贾季奔翟是岁秦穆公亦卒灵公元年四月秦康公曰：昔文公之入也。无卫故有吕之患乃多与公子雍卫太子母缪嬴日夜抱太子以号泣於朝曰：先君何罪其嗣亦何罪舍而外求君将安置此（此太子）出朝则抱以赵盾所顿首曰：先君奉此子而属之子曰：此子材吾受其赐不材吾怨子（怨其教导不至）今君卒言犹在耳（在宣子之耳）而弃之。若何赵盾与诸大夫皆患穆嬴。且畏Τ乃背所迎而立太子夷皋是为灵公十四年灵公壮厚敛以雕墙将军赵穿袭杀灵公於桃园赵盾使赵穿迎襄公弟黑臀于周而立是为成公成公者文公少子其母周女也。七年成公卒子景公据立十九年夏景公病立其太子寿曼为君是为厉公後月馀景公卒厉公多外嬖姬欲尽去群大夫而立诸姬兄弟八年栾书中行偃弑厉公使人迎公子周（一曰作纠）而立之是为悼公悼公周者其大父捷晋襄公少子也。不得立号为桓叔桓叔最爱桓叔生惠伯谈谈生悼公周周之立年十四矣。初栾武子既弑厉公使智武子彘恭子如周迎悼公庚午大夫迎于清原公言於诸大夫曰：孤始愿不及此孤之及此天也。且人之有元君将禀命焉。若禀而弃之是焚也。其禀而不材是不成也。之不成孤之咎也。成而焚之二三子之虐也。孤之不元废也。其谁怨也。元而以虐奉之二三子之制也。若欲奉元以济大义将在今日。若欲暴虐以离百姓反易民常亦在今日图之进退愿繇今日大夫对曰：君镇抚群臣而大庇荫之无乃不堪君训而舀於大戮以烦刑吏辱君之允令敢不承业乃盟而入即位十五年卒子平公彪立二十六年卒子昭公夷立六年卒子顷公去疾立十四年卒子定公午立三十七年卒子出公凿立出公立十七年（年表云十八年，或云二十年）知伯与韩赵魏共分范仲行地以为邑出公怒告齐鲁欲以伐四卿四卿恐遂反攻出公出公奔齐道病死故知伯乃立昭公曾孙骄为晋君是为哀公哀公大父雍晋昭公少子也。号为戴子戴子生忌忌生哀公哀公十八年卒子幽公柳立十八年盗杀幽公魏文侯以兵诛晋乱立幽公子止是为烈公二十七年卒子孝公颀立十七年卒子静公俱酒立静公二年魏武侯韩哀侯赵敬侯灭晋而三分其地。  

秦之先帝颛瑞之苗裔孙曰：女修女修织玄鸟陨卵女修吞之生子大业大业取少典之子曰：女华女华生大费与禹平水土已成帝锡玄圭禹受曰：非予能成亦大费为辅帝舜曰：咨尔费赞禹功其锡尔皂游尔後嗣将大出乃妻之姚姓之玉女（赐之玄圭妻以姚姓之女也。）大费拜受佐舜调驯鸟兽鸟兽多驯服是为柏翳舜赐姓嬴氏大费生子二人一曰大廉实鸟俗氏二曰若木实费氏其玄孙曰：费昌子孙或在中国或在夷狄费昌当夏桀之时去夏归商为汤御以败桀於鸣条大廉玄孙曰：孟戏中衍鸟身人言帝太戊闻而卜之使御吉遂致使御而妻之自太戊以下中之後遂世有功以佐殷国故嬴姓多显遂为诸侯其玄孙曰：中（一作滑）在西戎保西垂生蜚廉蜚廉生恶来恶来有力（手掣虎兕）蜚廉善走父子俱以材力事纣恶来革早死有子曰：女防女防生旁皋旁皋生大几大几生大骆大骆生非子以造父之宠皆蒙赵城姓赵氏非子居犬丘（居槐里也。）好马及畜善养息之犬丘人言之周孝王孝王召使主马于渭之间马大蕃息孝王欲以为大骆嗣申侯之女为大骆妻生子成为申侯乃言孝王曰：昔我先郦山之女为戎胥轩妻生中以亲故归周保西垂以其故和睦今我复与大骆妻生子成申骆重婚西戎皆服所以为王王其图之，於是孝王曰：昔柏翳为舜主畜畜多息故有土赐嬴姓今其後世亦为朕息马朕其分土为附庸邑之秦（今天水陇西县秦亭也。）使复续嬴氏祀号曰：秦嬴亦不废申侯之女子为骆者以和西戎秦嬴生秦侯秦侯立十年卒生公伯公伯立三年卒生秦仲秦仲立三年周厉王无道诸侯或叛之西戎反王室灭大骆犬丘之族周宣王即位（秦仲之十八年也。）乃以秦仲为大夫诛西戎西戎杀秦仲秦仲立二十二年死於戎（秦仲始大有车马礼乐侍御之好也。）有子五人其长者曰：庄公周宣王乃召庄公昆弟五人与兵七千人使伐西戎破之，於是复予秦仲後及其先大骆地犬丘并有之为西垂大夫庄公居其故西犬丘生子三人其长男世父世父曰：戎杀我大父仲我非杀戎王则不敢入邑遂将击戎让其弟襄公襄公为太子庄公立四十四年卒太子襄公代立西戎犬戎与申侯伐周杀幽王骊山下而秦襄公将兵救周战甚力有功周避犬戎难东徙雒邑襄公以兵送周平王平王封襄公为诸侯十二年卒子文公立四十八年文公太子卒赐谥为公公之长子为太子是文公孙也。五十年文公卒公子立是为宁公十二年卒生子三人长男武公为太子武公弟德公同母鲁姬子生出子宁公卒大庶长弗忌威垒三父废太子而立出子为君出子六年三父等复共令人贼杀出子出子生五岁立六岁卒三父等乃复立故太子武公二十年武公卒立其弟德公德公生三十三岁而立立二年卒子三人长子宣公中子成公少子穆公宣公立十二年卒立其弟成公成公立四年卒立其弟穆公任好三十九年穆公卒太子代立是为康公康公立十二年卒子共公立共公立五年卒子桓公立桓公二十七年卒子景公立景公四十年卒子哀公立三十六年卒太子夷公早死不得立立夷公子是为惠公惠公十年卒子悼公立十四年卒子厉共公立三十四年卒子躁公立十四年躁公卒立其弟怀公怀公四年庶长与大臣围怀公怀公自杀怀公太子曰：昭子蚤死大臣乃立太子昭子之子是为灵公十三年卒立子献公不得立立灵公季父悼子是为简公十六年卒子惠公立十三年卒子出子立出子二年庶长改迎灵公之子献公于河西而立之杀出子二十四年献公卒子孝公立二十四年卒子惠文君立二十八年卒子武王立四年武王死立异母弟是为昭襄王（即昭王也。）昭王四十年太子死四十二年以次子安国君为太子安国君有子二十馀人安国君有所甚爱姬立以为正夫人号曰：华阳夫人华阳夫人无子安国君中男名子楚子楚母曰：夏姬母爱子楚为秦质子於赵秦数攻赵赵不甚礼子楚子楚秦诸庶孽孙质於诸侯车乘进用不饶居处困不得意吕不韦贾邯郸见而怜之曰：此奇货可居（以此子楚方财货也。）乃往见子楚说曰：吾能大子之门子楚笑曰：且自大君之门而乃大吾门吕不韦曰：子不知也。吾门待子门而大子楚心知所谓乃引与坐深语吕不韦曰：秦王老矣。安国君得为太子窃闻安国君爱幸华阳夫人华阳夫人芜子能立嗣者独华阳夫人耳今子兄弟二十馀人子。又居中不甚见幸久质诸侯即大王薨安国君立为王则子无几得与长子诸子旦暮在前者争为太子矣。子楚曰：然为之奈何吕不韦曰：子贫客於此非有以奉献於亲及结宾客也。不韦虽贫请以千金为子西游事安国君及华阳夫人立子为嗣子楚乃顿首曰：必如君策请得分秦国与君共之吕不韦乃以五百金与子楚进用结宾客而复以五百金买奇物玩好自奉而西游秦求见华阳夫人姊而皆以其物献华阳夫人因言子楚贤智结诸侯宾客遍天下常曰：楚也。以夫人为天日夜泣思太子及夫人夫人大喜不韦因使其姊说夫人曰：吾闻之以色事人者色衰而爱弛今夫人事太子甚爱而无子不以此时蚤自结於诸子中贤孝者举立以为而子之夫在则重尊夫百岁之後所子者为王终不失势此所谓一言而万世之利也。不以繁华时树本即色衰爱弛後虽欲开一语尚可得乎！今子楚贤而自知中男也。次不得为其母。又不得幸自附夫人夫人诚以此时拔以为夫人则竟世有宠於秦矣。华阳夫人以为然乘太子间从容言子楚质於赵者绝贤来往者皆称誉之乃因涕泣曰：妾幸得充後宫不幸无子愿得子楚立为嗣以托妾身安国君许之乃与夫人刻玉符约以为嗣安国君及夫人因厚馈遗子楚而请吕不韦傅之子楚以此名誉益盛於诸侯吕不韦取邯郸诸姬绝好善舞者与居知有身子楚从不韦饮见而说之因起为寿请之不韦怒念业已破家为子楚欲以钓奇乃遂献其姬姬自匿有身至大期时（徐广曰：十二月也。）生子政子楚遂立姬为夫人秦昭王五十年使王围邯郸急赵欲杀子楚子楚与吕不韦谋行金六百斤予守者吏得脱亡赴秦军遂以得归赵欲杀子楚妻子子楚夫人赵豪家女也。得匿以故母子竟得活秦昭王五十六年卒太子安国君立是为孝文王即位三日卒子庄襄王立四年卒子政立是为秦始皇帝。  

楚之先祖出自帝颛顼高阳高阳者黄帝之孙昌意之子也。高阳生称称生卷章卷章生重黎（世本云：老童生重黎及吴回谯周曰：老童即卷章也。）重黎为帝喾高辛居火正甚有功能光融天下帝喾命曰：祝融（祝大融明也。一曰祝始也。）共工氏作乱帝喾使重黎诛之而不尽帝乃以庚寅日诛重黎而以其弟吴回为重黎後复居火正为祝融吴回生陆终陆终生子六人坼剖而生焉（干宝曰：先儒学士多疑此事谯允南通才达学情该数理者也。作古史考以为作者妄记废而不论余亦尤其生之异也。然案六子之世子孙有国升降六代数千年间迭至霸王天将兴之必有尤物乎！。若夫前志所傅修已背坼而生禹简狄胸剖而生契历代久远莫足相证近魏黄初五年汝南屈雍妻王氏生男儿从右胳下小腹上出而平和自。若数月创合母子无恙斯盖近事之信也。以今况古固知传记者之不妄也。天地纭为阴阳变化安可守之一端以常理乎！诗云：不坼不副无灾无害原诗人之旨明古之妇人常有坼腹而产者矣。又有因产而遇灾害者故美其无害也。）其一曰昆吾（昆吾名樊为己姓封昆吾世本曰：昆吾者卫是也。世本曰：参胡者韩是也。）二曰参胡（世本曰：参人者郑是也。）三曰彭祖（名翦为彭姓封於大彭世本曰：彭祖者彭城是也。）四曰会人（世本日会人者是也。）五曰曹姓（世本曰：曹姓者邾是也。）六曰季连芈姓楚其後也。昆吾氏夏之时尝为侯伯桀之时汤灭之彭祖氏殷之时尝为侯伯殷之末世灭彭祖氏季连生附沮（孙检曰：一作祖）附沮生冗熊其後中微或在中国或在蛮夷弗能纪其世周文王之时季连之苗裔曰：鬻熊鬻熊子事文王蚤卒其子曰：熊丽熊丽生熊狂熊狂生熊绎熊绎当周成王之时举文武勤劳之後嗣封熊绎於楚蛮封以子男之田姓芈氏居丹阳楚子熊绎生熊艾熊艾生熊{里旦}熊{里旦}生熊胜熊胜以弟熊杨为後熊杨生熊渠熊渠生子三人当周夷王时王室微诸侯，或不朝相伐熊渠甚得江汉间民和乃兴兵伐庸（庸今上庸地）杨粤至於鄂熊渠曰：我蛮夷也。不与中国之号谥乃立其长子康为句王（今江陵也。）中子红为鄂王（九州记曰：鄂今武昌）少子执疵为越章王皆在江上楚蛮之地及周厉王之时暴虐熊渠畏其伐楚亦去其王後为熊母康（即渠之长子）母康早死熊渠卒子熊挚红立挚红卒其弟弑而代立曰：熊延熊延生熊勇熊勇十年卒弟熊严为後熊严十年卒有子四人长子伯霜中子仲雪次子叔堪少子季徇熊严卒长子伯霜代立是为熊霜熊霜六年卒三弟争立仲雪死叔堪亡避难於濮（建宁郡南有濮夷）而少弟季徇立是为熊徇二十二年卒子熊Ф立熊Ф九年卒子熊仪立是为。若敖二十七年卒子熊坎立是为霄敖六年卒子熊旬立（旬音舜）是为冒十七年卒冒弟熊通弑冒子而代立是为楚武王五十一年卒子文王熊赀立始都郢十三年卒子熊<喜>立（<喜>古艰字）是为杜敖杜敖五年欲杀其弟熊恽恽奔随与随袭杀杜敖代立是为成王立四十六年欲立公子职绌公子商臣商臣以宫卫兵围成王成王自绞杀商臣代立是为穆王十二年卒子庄王侣立二十三年卒子共王审立三十一年卒子康王招立十五年卒子员立是为郏敖康王宠弟公子围子比子弃疾郏敖三年以其季父康王弟公子围为令尹主兵事四年围使郑道闻王疾而还围入问王疾绞而弑之围立是为灵王灵王自杀兄之子员即位为王十一年使荡侯等围徐以恐吴灵王次於乾以待之十二年春王乐乾不能去也。公子比公子弃疾作乱入杀太子禄立子比为王子为令尹弃疾为司马灵王独徨山中野人莫敢入王遂死於芋尹申亥家是时楚国虽立比为王畏灵王复来。又不闻灵王死国人每夜惊曰：灵王入矣。五月乙卯夜弃疾使公人从江上走呼曰：灵王至矣。国人愈惊。又使曼成然告初王比及令尹子曰：王至矣。君蚤自图无取辱焉初王及子遂自杀弃疾即位改名熊居是为平王平王二年使费无忌如秦为太子建娶妇妇好来未至无忌先归说平王曰：秦女好可自娶王听之自娶秦女生熊珍更为太子娶无忌。又谗太子建建奔宋十三年卒太子珍立是为昭王二十七年昭王病甚乃召诸公子大夫曰：孤不佞再辱楚国之师今乃得以天寿终孤之幸也。让其弟公子申为王不可。又让次弟公子结亦不可。又让次弟公子闾五让乃後许为王将战庚寅昭王卒於军中子闾曰：王病甚舍其子让群臣臣所以许王以广王意也。今君王卒臣岂敢忘君王之意乎！乃与子西子綦谋伏师闭涂（一作壁）迎越女之子章立之（闭涂不通外使也。越女昭王之妾）是为惠王然後罢兵归葬昭王惠王五十七年卒子简王中立二十四年卒子声王当立六年盗杀声王子悼王熊疑立二十一年卒子肃王臧立十一年卒无子立其弟熊良夫是为宣王三十年卒子威王熊商立十一年卒子怀王熊槐立三十年秦昭王遗楚王《书》曰：愿与君王会武关面相约结盟而去寡人之愿也。怀王往会秦昭王昭王诈令一将军伏兵武关号为秦王楚王至则闭武关遂与至咸阳秦因留之楚大臣患之乃相与谋立太子横是为顷襄王顷襄王三年怀王发病卒於秦三十六年顷襄王卒太子熊元代立是为考烈王二十五年卒子幽王悍立十年卒同母弟犹代立是为哀王哀王二月馀哀王庶兄负刍之徒袭杀哀王而自立负刍为王五年秦将王翦蒙武遂破楚国虏楚王负刍灭楚名为楚郡云：  

越王句践其先禹之苗裔而夏后帝少康之庶子也。封於会稽以奉守禹之祀文身断披草莱而邑焉後二十馀世至於允常允常之时与吴王阖闾战而相怨伐允常卒子句践立是为越王句践句践卒子王<鼠石>与立王<鼠石>与卒子王不寿立王不寿卒子王翁立王翁卒子王翳立王翳卒子王之侯立王之侯卒子王无︹立王无︹伐楚楚威王兴兵而伐之大败越杀王无︹而越以此散诸族子争立或为王或为君滨於江南海上服朝於楚後七世至闽君摇佐诸侯平秦汉高帝复以摇为越王以奉越後东越闽君皆其後也。  

郑桓公友者周厉王世子而宣王之庶弟也。（年表云：母弟）宣王立二十二年友初封於郑封三十三岁百姓皆便爱之幽王以为司徒（幽王八年为司徒）和集周民周民皆说幽王时王室多难桓公问太史伯曰：予安逃死乎！太史伯曰：独雒之东土河济之南可居桓公，於是卒言王东徙其民雒东而虢郐果献十邑竟国之（十邑谓虢郐鄢蔽补丹依果历莘也。）二岁犬戎杀桓公郑人共立其子掘突是为武公二十七年卒子寤生立是为庄公四十三年卒太子忽立是为昭公初祭仲有宠於庄公庄公使为卿公使娶邓女生昭公忽故祭仲立之庄公。又娶宋雍氏女生突雍氏有宠於宋（为宋正卿。故曰：有宠）宋庄公闻祭仲立忽乃使人诱召祭仲而执之曰：不立突将死亦执突以求赂焉祭仲许宋与宋盟以突归立之昭公出奔卫突立是为厉公厉公四年祭仲专国政公患之阴使其胥雍纠欲杀祭仲纠妻祭仲女也。告祭仲祭仲乃杀雍纠戮之於市厉公无奈祭仲何出居边邑曰：栎遂居之祭仲迎昭公忽复入郑即位自昭公为太子时恶高渠弥及昭公即位渠弥惧其杀己三年冬渠弥与昭公出猎射杀昭公於野祭仲与渠弥不敢入厉公乃更立昭公弟子为君（子无谥号）子元年齐襄公会诸侯於首止子往会子自齐襄公为公子时尝会斗相仇子至不谢齐侯齐侯怒遂伏甲而杀子高渠弥与祭仲谋召子弟公子婴於陈而立之是为郑子郑子十四年厉公在栎使人诱劫郑大夫傅瑕要以求入瑕杀郑子而迎厉公厉公自栎复入即位厉公初立四岁亡居栎居栎十七岁复入立七岁卒子文公立初文公子兰出奔晋（兰郑穆公）从晋文公伐郑请无与围郑许之使待命於东（晋东界）郑石田父侯宣多迎以为太子以求成于晋晋文公欲入兰为太子以告郑郑大夫石癸曰：吾闻吉姓乃后稷之元妃（吉姓之女为后稷妃）其後当有兴者子兰母其後也。且夫人子尽已死馀庶子无如兰贤今围急晋以为请利孰大焉遂许晋与盟卒而立子兰为太子晋兵乃罢去子兰立是为缪公二十二年卒子夷立是为灵公元年子公弑灵公郑人立灵公庶弟公子坚是为襄公十八年卒子悼公洗立二年卒立其弟仑是为成公十四年卒子恽立是为公公五年郑相子驷使厨人药杀公（年表云：子驷使贼夜弑僖公）立公子嘉嘉时年五岁是为简公三十六年卒子定公宁立十三年卒子献公虿立十三年卒子声公胜立三十七年声公卒子哀公易立八年郑人弑哀公而立声公弟丑是为共公三十年卒子幽公已立幽公元年韩武子伐郑杀幽公郑人立幽公弟骀是为公郑君杀其相子阳二十七年子阳之党共弑公（年表云：郑人立幽公子骀或作缭）骀而立幽公弟乙为君是为郑君二十一年韩哀侯灭郑并其国。  

赵氏之先与秦共祖至中行为帝大戊御其後世蜚廉有子二人而命其一子曰：恶来事纣为周所杀其後为秦恶来弟曰：季胜其後为赵季胜生孟增孟增幸於周成王是为宅皋狼（或云：皋狼地名在西河）皋狼生衡父衡父生造父造父见幸於周缪王造父取骥之乘匹与桃林盗骊骅骝耳献之缪王缪王使造父御西巡狩见西王母乐之忘归而徐偃王反缪王日驰千里马攻徐偃王大破之乃赐造父以赵城繇此为赵氏自造父而下六世至奄父曰：公仲公仲为宣王御奄父生叔带幽王无道叔带去周如晋始建赵氏于晋自叔带以下赵宗益兴五世而生赵夙夙生共孟共孟生赵衰赵衰生盾盾生朔朔生武武生景叔景叔生赵鞅是为简子简子生毋┰毋┰母贱翟婢也。简子尽召诸子与语毋┰最贤简子乃告诸子曰：吾藏宝符於常山上先得者赏诸子驰之常山上求无所得母┰还曰：已得符矣。简子曰：奏之毋┰曰：从常山上临代代可取也。简子，於是知毋┰果贤乃废太子伯鲁而以毋┰为太子是为赵襄子赵襄子以为伯鲁之不立也。不肯立子。且必欲传位与伯鲁子代成君成君先死乃取成君子浣立为太子是为献侯十五年献侯卒子烈侯籍立烈侯六年魏韩赵皆相立为诸侯九年烈侯卒弟武公立十三年卒赵复立烈侯太子章是为敬侯十二年卒子成侯种立二十五年卒太子肃侯立二十四年卒子武灵王立十六年王游大陵他日王梦见处女鼓瑟而歌异日王饮酒乐数言所梦想见其状吴广闻之因夫人而内其女娃嬴孟姚也。甚有宠生子何二十七年大朝於东宫传国立王子何以为王是为惠文王武灵王自号为主父封长子章为代安阳君惠文王立三年主父死三十三年惠文王卒太子丹立是为孝成王二十一年王卒子偃立是为悼襄王九年卒子幽缪王迁立迁其母倡也。嬖於悼襄王悼襄王废子嘉而立迁迁立七年秦人攻赵赵王迁降流於房陵秦既虏迁赵之亡大夫共立嘉为王王代六岁秦进兵破嘉遂灭赵魏之先毕公高之後也。毕公高与周同姓武王之伐纣而高封於毕，於是为毕姓其後绝封为庶人毕在长安县西北或在中国或在夷狄其苗裔曰：毕万事晋献公献公之十六年赵夙为御毕万为右以伐霍耿魏灭之以耿封赵夙以魏封毕万为大夫而毕万之世弥大从其国名为魏氏生武子武子生悼子魏悼子徙居霍悼子生纟纟生嬴嬴生献子献子生魏侈侈之孙曰：魏桓子桓子之孙曰：文侯都（世本作斯）文侯二十二年魏赵韩列为诸侯三十八年文侯卒子击立是为武侯十六年卒子立是为惠王三十年以太子申为上将与齐人战齐人虏太子申三十一年以公子赫为太子三十六年惠王卒子襄王立十六年卒子哀王立二十三年卒子昭王立十九年卒子安王立三十四年卒太子增立是为景王十五年卒子王假立王假三年秦灌大梁虏王假遂灭以为郡县韩之先与周同姓其後苗裔事晋得封於韩原曰：韩武子武子後三世有韩厥从封姓为韩氏韩厥卒子宣子代立宣子卒子贞子代立贞子卒子简子代立（《史记》无简子《庄子》云：贞子生康子班氏亦同）简子卒子《庄子》代《庄子》卒子康子代康子卒子武子代武子卒子景侯立景侯六年与赵魏俱列为诸侯九年景侯卒子列侯取立十三年卒子文侯立十年卒子哀侯立六年韩严弑其君哀侯而子懿侯立十二年卒子昭侯立二十六年卒子宣惠王立二十一年卒太子仓立是为襄王十二年太子婴死公子咎公子虮虱争为太子时虮虱质於楚苏代谓韩咎曰：虮虱亡在楚楚王欲内之甚今楚兵十馀万在方城之外公何不令楚王筑万室之都雍氏之旁（在阳翟）韩必起兵以救之公必将矣。公因以韩楚之兵奉虮虱而内之其听公必矣。必以楚韩封公也。韩咎从其计楚围雍氏（秦本纪惠王後元十三年周赧王三年楚怀王十七年齐王十二年皆云：楚围雍氏纪年於此亦说楚景翠围雍氏韩宣王卒秦助韩共败楚屈丐。又云：齐宋围煮枣皆与《史记》年表及田完世家符同。然则此卷所云：襄王十二年韩咎从其计以上是楚後围雍氏赧王之十五年事也。又说楚围雍氏以下是楚前围雍氏赧王之三年事也。）韩求救於秦秦未为发使公孙昧入韩公仲曰：子以秦为。且救韩乎！对曰：秦王之言曰：请道南郑蓝田出兵於楚以待公仲殆不合矣。公仲曰：子以为果乎！对曰：秦王必祖张仪之故智（祖者宗之习之谓也。故智犹前时谋计也。）楚威王攻梁也。张仪谓秦王曰：与楚攻魏魏折而入於楚韩固其与国也。是秦孤也。不如出兵以待之魏楚大战秦取西河之外以归今其状阳言与韩其实阴善楚公待秦而至必轻与楚战楚阴得秦之不用也。必易与公相支也。公战而胜楚秦遂与公乘楚施三川而归公战不胜楚楚塞三川守之公不能救也。窃为公患之司马庚（一作唐）三反於郢甘茂与昭鱼（楚相国）遇於商於其言收玺实类有约也。公仲恐曰：。然则奈何曰：公必先韩而後秦先身而後张仪公不如亟以国合於齐楚齐楚必委国於公，公之所恶者张仪也。其实犹不无秦也。於是楚解雍氏围（甘茂《传》曰：楚怀王以兵围韩雍氏韩使公仲告急於秦秦昭王新立不肯救甘茂为韩言之乃下师於ゾ以救韩也。又曰：周赧王十五年韩襄王十二年秦击楚斩首二万败楚襄城杀景缺周本纪赧八年之後云：楚围雍氏此当韩襄王十二年魏哀王十九年纪年於此亦说楚入雍氏楚人败然其时张仪已死十年矣。）苏代。又谓秦太后弟芊戎曰：公叔伯婴恐秦楚之内虮号新城君虱也。公何不为韩求质於楚楚王听入质子於韩则公叔伯婴知秦楚之不以虮虱为事必以韩合於秦楚秦楚挟韩以窘魏魏氏不敢合於齐是齐孤也。公。又为秦求质子於楚楚不听结怨於韩韩挟齐魏以围楚楚必重公，公挟秦楚之重以积德於韩公叔伯婴必以国待公，於是虮虱竟不得归韩韩立咎为太子十六年襄王卒太子咎立是为王二十三年卒子桓惠王立三十四年卒子王安立九年秦虏王安尽入其地为颍川郡。  

齐陈完者陈厉公佗之子也。完生周太史过陈陈厉公使卜完卦得观之否是为观国之光利用宾於王此其代陈有国乎！不在此而在异国乎！非此其身也。在其子孙。若在异国必姜姓姜姓四岳之後物莫能两大陈衰此其昌乎！厉公者陈文公少子也。其母蔡女文公卒厉公兄鲍立是为桓公桓公与佗异母及桓公病蔡人为佗杀桓公鲍及太子免而立佗为厉公厉公既立娶蔡女蔡女淫於蔡人数归厉公亦数如蔡桓公之少子林怨厉公杀其父与兄乃令蔡人诱厉公而杀之林自立是为庄公故陈完不得立为陈大夫庄公卒弟宣公立宣公十一年杀其太子御寇御寇与完相爱恐祸及己完故奔齐齐桓公使为工正完卒谥为敬仲仲生犀孟夷敬仲之如齐以陈字为田（始食采地繇是改姓田氏）田犀孟夷生孟庄（一作芷）孟庄生《文子》须无须无生桓子无宇无宇生武子开与子乞乞为齐相专齐政乞生常是为成子成子卒子襄子盘（一作）代相齐襄子卒子《庄子》白立《庄子》卒子太公和立和迁齐於海上食一城以奉其先祀三年和与魏文侯会浊泽（康公之十六年）求为诸侯魏文侯乃使使言周天子及诸侯请立齐相田和为诸侯周天子许之康公之十九年和立为齐侯列於周室二年和卒子桓公午立六年卒子威王因齐立三十六年卒子宣王辟疆立十九年卒子王地立四十年王为相淖齿所弑子法章变名姓为莒太史敫家庸淖齿既以去莒莒人及齐亡臣相聚求王子欲立之法章惧其诛己也。久之乃敢自言我王子也，於是莒人共立法章是为襄王十九年卒子建立四十四年秦兵击齐齐王听相后胜计不战以兵降秦秦虏王建迁之共（河南有共县）。  

## ●卷二百三十八  

○列国君部　智识谋略任谋智识  

夫智周物表识洞机先持世保民前训谓之明哲安时利物君子用为谋猷则列土之君享国之主任用靡失法令罔愆励勤王之诚广先世之业封疆不扰兵赋自︹则智识之有馀而思虑之无忽者也。  

郑庄公以鲁隐公十一年七月会齐侯隐公伐许庚辰傅於许（傅于许城下）壬午遂入许许庄公奔卫齐侯以许让公，公曰：君谓许不共故从君讨之许既伏其罪矣。虽君有令寡人弗敢与闻乃与郑伯郑伯使许大夫百里奉许叔以居许东偏曰：天祸许国鬼神实不逞於许君而假手於我寡人寡人惟是一二父兄不能共亿其敢以许自为功乎！寡人有弟不能和协而使饣胡口於四方其况能久有许乎！吾子其奉许叔以抚柔此民也。吾将使获也。佐吾子（获郑大夫公孙获）。若寡人得殁乎！地天其以礼悔祸於许无宁兹许公复奉其社稷唯我郑国之有请谒焉如旧婚媾其能降以相从也。（降心以相从）无滋他族实逼处此以与我郑国争此土也。吾之子孙其覆亡之不暇而况能祀许乎！寡人之使吾子处此不唯许国之为亦聊以固吾圉也。（圉边垂）乃使公孙获处许西偏曰：凡而器用财贿无於许我死乃亟去之吾先君新邑於此（此今河南新郑旧郑在京兆）王室而既卑矣。周之子孙日失其序夫许大岳之胄也。天而既厌周德矣。吾其能与许争乎！君子谓郑庄公，於是乎！有礼。  

楚文王以鲁庄公十七年卒初申侯申出也。（姊妹之子为出）有宠於楚文王文王将死与之璧使行曰：唯我知女女专利而不厌予取予求不女疵瑕也。（从我取从我求我不以女为罪[C260]）後之人将求多於女（後人谓嗣君也。求多於女谓以礼义大望责之）女必不免我死女必速行无小国将不女容焉（政狭法政）既葬出奔郑。又有宠於厉公鲁僖公七年郑杀申侯子文闻其死也。曰：古人有言曰：知臣莫。若君弗可改也。已。  

秦穆公时晋杀平郑平豹奔秦言於秦（平豹平郑之子）伯曰：晋侯背大主而忌小怨民弗与也。伐之必出（大主秦也。小怨里平）公曰：失众焉能杀（谓杀里平之党）违祸谁能出君（谓豹辟祸也。）楚成王时晋公子重耳之楚楚成王以诸侯礼待之重耳谢不敢当赵衰曰：子亡在外十馀年小国轻子况大国乎！今楚大国而固遇子子其毋让此天开子也。遂以客礼见之成王厚遇重耳重耳甚卑成王曰：子即反国何以报寡人重耳曰：羽毛齿角玉帛君王所馀未知所以报王曰：虽然何以报不重耳曰：即不得已与君王以兵车会平原广泽请辟王三舍（司马法曰：从Т不过三舍九十里也。）楚将子玉怒曰：王遇晋公子至厚今重耳言不孙请杀之成王曰：晋公子贤而困於外久从者皆国器此天所置庸可杀乎！。且言何以易之庄王伐宋晋文公救宋楚子入居於申使（申在方城。故曰：申）申叔去（僖公二十六年申叔戍）使子玉去入宋曰：无从晋师晋侯在外十九年矣。而果得晋国（晋侯生十七年而亡十九年而反凡三十六年至此四十矣。）险阻艰难备尝之矣。民之情伪尽知之矣。天假之年（献公之子九人唯文公在。故曰：天假之年）而除其害（除惠怀吕）天之所置其可废乎！军志曰：允当则归（无求过分军志兵书）。又曰：知难而退。又曰：有德不可敌此三志者晋之谓矣。子玉使请战王怒少与之师楚师败绩鲁宣公十三年及晋师战於必阝晋师败绩楚子次于衡雍潘党曰：君盍筑武军（筑军营以彰武功）而收晋尸以为京观（积尸封土其上谓之京观）臣闻克敌必示子孙以无忘武功楚子曰：非尔所知也。夫文止戈为武（文字）武王克商作颂曰：载戢干戈载弓矢（戢藏也。韬也。诗美武王能诛灭暴乱也。）我求懿德肆于时夏允王保之（肆遂也。夏大也。言武王既息兵。又能求美德故遂大而信王保天下）。又作武其卒章曰：耆定尔功（武颂篇名耆致也。言武王诛纣致定其功）其三曰铺时绎思我徂惟求定（其三三篇铺布也。绎陈也。时是也。思辞也。颂美武王能布政陈教使天下归往求安也。）其六曰绥万邦屡丰年（其六六篇绥安也。屡数也。言武王既安天下数致丰年此三六之数与今诗颂篇次不同盖楚乐歌之篇）夫武禁暴戢兵保大定功安民和众丰财者也。（此武七德）故使子孙无忘其章（。若之篇章使子孙不忘）今我使二国暴骨暴矣。观兵以威诸侯兵不戢矣。暴而不戢安能保大犹有晋存焉得定功所违民欲犹多民何安焉无德而︹争诸侯何以和众利人之几（几危也。）而安人之乱以为己荣何以丰财（兵动则年荒）武有七德我无一焉何以示子孙其为先君宫告成事而已（祀先君告战胜）武非吾功也。古者明王伐不敬取其鲸鲵而封之以为大戮，於是乎！有京观以惩淫慝（晋罪无所犯也。）今罪无所（鲸鲵大鱼以喻不义之人吞食小国）而民皆尽忠以死君命。又何以为京观乎！祀於河作先君宫告成事而还。  

晋文公败楚於城濮子玉及连而死晋侯闻之而後喜可知也。（喜见颜色）曰：莫余毒也。已莒臣实为令尹奉己而已不在民矣。楚共王时申公巫臣奔晋而因至（至克族子）以臣於晋晋人使为邢大夫（邢晋邑）楚子反请以重币锢之（禁锢勿令仕）王曰：止其自为谋也。则过矣。其为吾先君谋也。则忠忠社稷之固也。所盖多矣。且（盖覆也。）彼。若能利国家虽重币晋将可乎！（言不许）。若无益於晋晋将弃之何劳锢焉（为七年楚灭巫臣族晋南通吴张本）。  

齐王欲为从长恶楚之与秦合乃使使遗楚王《书》曰：寡人患楚之不察於尊名也。今秦惠王死武王立张仪走魏樗里疾公孙衍用而楚事秦夫樗里疾善乎！韩而公孙衍善乎！魏楚必事秦韩魏恐必因二人求合於秦则燕赵亦宜事秦四国争事秦则楚为郡县矣。王何不与寡人并力收韩魏燕赵与为从而尊周室以安兵息民令於天下天下莫敢不乐听则王名成矣。王率诸侯并伐破秦必矣。王取武关蜀汉之地私吴越之富而擅江海之利韩魏割上党西薄函谷则楚之︹百万也。且王欺於张仪亡地汉中兵挫蓝田天下莫不代王怀怒今乃欲先事秦愿大王熟计之楚王业已欲和於秦见齐王书犹豫不决下其议群臣群臣或言和秦或言听齐昭雎曰：王虽东取地於越不足以雪耻必。且取地於秦而後足以雪耻於诸侯王不如深善齐韩以重樗里疾如是则王得齐韩之重以求地矣。秦破韩宜阳而韩犹复事秦者以先王墓在平阳而秦之武遂去之七十里以故尤畏秦不然秦攻三川赵攻上党楚攻河外韩必亡楚之救韩不能使韩不亡然存韩者楚也。韩已得武遂於秦以河山为塞所报德莫如楚厚臣以为其事王必疾齐之所信於韩者以韩公子昧为齐相也。韩已得武遂於秦王甚善之使之以齐韩重樗里疾疾得齐韩之重其主弗敢弃疾也。今。又益之以楚之重樗里子必言秦复与楚侵地矣，於是怀王许之竟不合秦而合齐以善韩。  

○列国君部　谋略  

班固有言权谋者以正守国以奇用兵先计而後战故春秋之世︹霸之君兼弱攻昧行是道也。乃有割天性之亲以结其私爱乘事机之变以致其震恐或阳善而弛其备或求成而纾其难片言激怒三军为之鼓行单介致命千乘为之罢举故能敌大以小图安於危是皆变诈出乎！其心几微究乎！其表乃至自为之使以入︹国亲改其服以从异俗孟子所谓五霸之罪人也。其信然乎！。  

郑武公欲伐胡乃以其子妻之因问群臣曰：吾欲用兵谁可伐者关其思曰：胡可伐乃戮关其思曰：胡兄弟之国也。子言伐之何也。胡君闻之以郑为亲已而不备郑郑人袭胡取之。  

晋文公初奔狄惠公畏文公乃使宦者履与壮士欲杀重耳（文公名）重耳闻之乃谋赵衰等曰：始吾奔狄非以为可用欲以近易通故。且休足久矣。故愿徙之大国夫齐桓公好善志在霸王收恤诸侯今闻管仲隰朋死此亦欲得贤佐盍往乎！，於是遂行後反国伐曹门焉多死（攻曹城门）曹人尸诸城上（磔晋死人於城上）晋侯患之听舆人之谋曰：称舍於墓（舆众也。舍墓为将发蒙）师迁焉曹人凶惧（迁至曹人墓凶凶恐惧声）为其所得者棺而出之因其凶也。而攻之遂入曹。  

楚文王欲取息与蔡（息蔡二国名）乃先诈善蔡侯而与之谋曰：吾欲得息奈何蔡侯曰：息夫人吾妻之姨（蔡侯哀侯也。妻之娣为姨）吾请为飨俱入息因以甲徂遂取息旋会于蔡。又取蔡（不劳师徒得之曰：取言易也。）。  

庄王九年令尹子越椒以。若敖氏处野将攻王王与。若敖氏战于皋浒（楚地名）伯棼射王汰及鼓跗著於丁宁（伯棼越椒也。车辕汰过也。箭过车辕上丁宁钲也。）。又射汰以贯笠毂（兵车无盖尊者则边人执笠依毂而立以御寒暑名曰：笠毂言箭及王之盖）师惧退王使巡师曰：吾先君文王克息获三矢焉伯棼窃其二尽，於是矣。鼓而进之遂灭。若敖氏。  

吴阖闾六年桐叛楚（桐小国泸江舒县西南有桐乡）吴子使舒鸠氏诱楚人（舒鸠楚属国）曰：以师临我（教舒鸠诱楚使以师临吴）我伐桐为我使之无忌（吴伐桐也。伪。若畏楚师之临已而为伐其叛国以取媚者也。欲使楚不忌吴所谓多方以误之）秋楚囊瓦伐吴师於豫章（从舒鸠言）吴人见舟於豫章（伪将为楚伐桐）而潜师于巢（实欲以击楚）冬十月吴军楚师战于豫章败之（楚不忌故）遂围巢克之获公子繁（繁守巢大夫）越王句践元年吴伐越（楚五年越入吴）越子句践御之陈于李句践患吴之整也。使死士再禽焉不动（使敢死之士往辄为吴所禽欲使吴师乱取之而吴不动）使罪人三行属剑於颈（以剑注颈）而辞曰：二君有治（治军旅）臣奸旗鼓（犯军令）不敏於君之行前不敢逃刑敢归死遂自刎也。师属之目越子因而伐之大败之射伤吴王阖闾阖闾。且死告其子夫差曰：必毋忘越三年句践兴师伐吴吴王闻之悉发精兵击越败之夫椒越王以馀兵五千栖於会稽之上使大夫种行成於吴曰：寡君句践乏无所使使下臣种不敢彻声闻於天王私於下执事曰：寡君之师徒不足以辱君矣。愿以金玉子女赂君之辱请句践女女於王大夫女女於大夫士女女於士越国之宝器毕从寡君帅越国之众以从君之师徒唯君左右之。若以越国之罪为不可赦也。将焚宗庙系妻孥沉金玉於江有带甲五千人将以致死乃必有偶是以带甲万人事君也。无乃即伤君王之所爱乎！与其杀是人也。宁其得此国也。其孰利乎！夫差将欲听与之行成子胥谏不听遂许之後越伐吴吴子御於笠泽夹水而阵越为左右句卒（句卒钩伍相著别为左右屯也。）使夜或左或右鼓讠而进吴师分以御之越以三军潜涉当吴中军而鼓之吴师大乱遂败之（左右勾卒为声势以分吴军而三军精兵并力击其中军故得胜）。  

赵武灵王十九年正月大朝信宫召肥义与议天下五日而毕王北略中山之地至於房子遂之代北至无穷西至河登黄华之上召楼缓谋曰：我先王因世之变以长南藩之地属阻漳滏之险立长城。又取蔺郭狼败林人於荏而功未遂今中山在我腹心北有燕东有胡西有林胡楼烦秦韩之边而无︹兵之救是亡社稷奈何夫有高世之名必有遗俗之累吾欲胡服楼缓曰：善群臣皆不欲，於是肥义侍王曰：简襄主之烈计胡翟之利为人臣者宠有孝弟长幼顺明之节通有补民益主之业此两者臣之分也。今吾欲继襄王之迹开於胡翟之乡而卒世不见也。为敌弱用力少而功多可以毋尽百姓之劳而序往古之勋夫有高世之功者负遗俗之累有独智之虑者任骜民之怨今吾将胡服骑射以教百姓而世必议寡人奈何肥义曰：臣闻疑事无功疑行无名王既定负遗俗之虑殆无顾天下之议矣。夫论至德者不和於俗成大功者不谋於众昔者舜舞有苗禹袒裸国非以养欲而乐志也。务以论德而约功也。愚者ウ成事智者睹未形则王何疑焉王曰：吾不疑胡服也。吾恐天下笑我也。狂夫之乐智者哀焉愚者所笑贤者察焉世有顺我者胡服之功未可知也。虽驱世以笑我胡地中山吾必有之，於是遂胡服矣。使王纟告公子成曰：寡人胡服将以朝也。亦欲叔服之家听於亲而国听於君古今之公行也。子不反亲臣不逆君兄弟之通义也。（兄弟一作元夷元始也。）今寡人作教易服而叔不服吾恐天下议之也。制国有常利民为本从政有经令行为上明德先论於贱而行政先信於贵今胡服之意非以养欲而乐志也。事有所止而功有所出事成功立然後善也。今寡人恐叔之逆从政之经以辅叔之议。且寡人闻之事利国者行无邪因贵戚者名不累故愿慕公叔之义以成夷平也。胡服之功使纟谒之叔请服焉公子成再拜稽首曰：臣固闻王之胡服也。臣不佞寝疾未能趋走以滋进也。王命之臣敢对因竭其愚忠曰：臣闻中国者盖聪明犭旬智之所居也。（五帝本纪云：幼而犭旬齐）万物财用之所聚也。贤圣之所教也。仁义之所施也。诗书礼乐之所用也。异敏技能之所试也。远方之所观赴也。蛮夷之所义行也。今王舍此而袭远方之服变古之教易古之道逆人之心而怫学者离中国故臣愿王图之也。使者以报王曰：臣固闻叔之疾也。我将自往请之王遂往之公子成家因自谓之曰：夫服者所以便用也。礼者所以便事也。圣人观乡而顺宜因事而制礼所以利其民而厚其国也。夫剪文身错臂左衽瓯越之民也。黑齿雕题（以草染齿用白作黑雕文谓刻其肌以丹青涅之）却冠秫绌（战国策作秫缝绌亦缝之别名也。钅术者綦针也。古字假借故作秫绌耳此盖言其女功缄缕之粗拙也。又一本作圭冠黎纟也。）大吴之国也。故礼服莫同其便一也。乡异而用变事异而礼易是以圣人果可以利其国不一其用果可以便其事不同其礼儒者一师而俗异中国同礼而教离况於山谷之便乎！故去就之变智者不能一远近之服贤圣不能同穷乡多异曲学多辨不知而不疑异於己而不非者公焉而众求尽善也。今叔之所言者俗也。吾所言者所以制俗也。吾国东有河薄洛之水（将安平经县西有漳水津名薄洛津）与齐中山同之无舟楫之用自常山以至代上党（一云：自常山以下代上党以东）东有燕东胡之境而西有楼烦秦韩之边今无骑射之备故寡人无舟楫之用夹水居之民将何以守河薄洛之水变服骑射以备燕三胡秦韩之边。且昔者简主不塞晋阳以及上党而襄主并戎取代以攘诸胡此愚智所明也。先时中山负齐之︹兵侵暴吾地系累吾民引水围高阝社稷之神灵则高阝几於不守也。先王鬼之而怨未能报也。今骑射之备近可以便上党之形而远可以报中山之怨而叔顺中国之俗以逆简襄之意恶变服之名以忘高阝事之鬼非寡人之所望也。公子成再拜稽首曰：臣愚不达於王之义敢道世俗之闻臣之罪也。今王继简襄之意以顺先王之志臣敢不听命乎！再拜稽首乃赐胡服明日服而朝，於是始出胡服令也。赵文赵造周衤召（战国策作绍衤召音绍）赵俊皆谏止王毋胡服如故法便王曰：先王不同俗何古之法帝王不相袭何礼之循ж戏神农教而不诛黄帝尧舜诛而不怒及至三王随时制法因事制礼法度制令各顺其宜衣服器械各便其用故礼也。不必一道而便国不必古圣人之兴也。不相袭而王夏殷之衰也。不易礼而灭。然则反古未可非而循礼未足多也。且服奇者志淫则是邹鲁无奇行也。俗辟者民易则是吴越无秀士也。且圣人利身谓之服便事谓之礼夫进退之节衣服之制者所以齐常民也。非所以论贤者也。故齐民与俗流贤者与变俱故谚曰：以书御马者不尽马之情以古制今者不达事之变循法之功不足以高世法古之学不足以制今子不及也。遂胡服招骑射其後武灵王传国於子惠文王乃自号主父主父欲令子主治国而身胡服将士大夫西北略胡地而欲从云   中九原直南袭秦，於是诈自为使者入秦秦昭王不知已而怪其状甚伟非人臣之度使人逐之而主父驰已脱关矣。审问之乃主父也。秦人大惊主父所以入秦者欲自略地形因观秦王之为人也。惠文王二年主父行新地遂出代西遇楼烦王於西河而致其兵三年灭中山迁其王於肤施（在上郡）起灵寿（在常山）北地方从代道大通还归行赏大赦。  

○列国君部　任谋  

《诗》曰：周爰咨谋《书》曰：谋及卿士自周之东迁诸侯力攻征伐自出权谲相倾︹凌弱大侵小以至於战国谋臣辨士比比而有乃能询求听纳用其所长规转川流风行霆断繇是克敌而益壤和戎以靖国持危以纾难治烦而解纷至於反间变诈阴诡奇巧以济一时之务者有之矣。盖利之所在见几而作夫岂暇顾道家之所忌哉！。  

晋献公朝诸大夫而问焉曰：寡人夜者寝而不寐其意何也。诸大夫有进对者曰：寝不安与其诸侍御有不在侧者与献公不应荀息进曰：虞郭见与（犹曰：虞郭岂见於君之心乎！荀息素知献公欲伐此国故云：耳）献公揖而进之（以手通指曰：揖）遂与之入而谋曰：吾欲攻虢则虞救之攻虞则虢救之如之何愿与子虑之荀息对曰：君。若用臣之谋则今日取虢而明日取虞尔君何忧焉献公曰：。然则奈何荀息曰：请以屈产之乘（屈产出名马之地乘备驷也。）与垂棘之白璧（垂棘出美玉之地玉以尚白为美）往必可得也。则宝出之内府藏之外府（如虞可得犹外府藏也。）马出之内厩系之外厩尔君何丧焉献公曰：诺。虽然宫之奇存焉如之何荀息曰：宫之奇知则知矣。（君欲言其知实知也。）。虽然虞公贪而好宝必不从其言请终以往，於是终以往虞公见宝许诺宫之奇果谏云：记曰：唇亡则齿寒（记《史记》也。）虞虢之相救非相为赐（赐犹惠也。）则晋今日取虢而明日虞从而亡耳君请勿许也。虞公不从其言终假之道以取虢（明虢非虞不灭虞当坐灭人）还四年反取虞（还复往故云：反）虞公抱宝牵马而至荀息见曰：臣之谋何如献公曰：子之谋则已行矣。宝则吾宝也。然马之齿亦已长矣。盖戏之也。（以马齿长戏之喻荀息之年老道此者以终荀息宫之奇言。且以为戒）悼公五年无终子嘉父使孟乐如晋（无终山戎国名孟乐其使臣）因魏《庄子》纳虎豹之皮以请和诸戎（欲戎与晋和《庄子》魏绛）晋侯曰：戎狄无亲而贪不如伐之魏绛曰：诸侯新服陈新来和将观於我我德则睦否则携贰劳师於戎而楚伐陈必弗能救是弃陈也。诸华必叛（诸华中国）戎禽兽也。获戎失华无乃不可乎！公曰：。然则莫如和戎乎！对曰：和戎有五利焉戎狄荐居贵货易土（荐聚也。易犹轻也。）土可贾焉一也。边鄙不耸民狎其野穑人成功二也。（耸惧狎习也。）戎狄事晋四邻振动诸侯威怀三也。以德绥戎师徒不勤甲兵不顿四也。（顿坏也。）鉴於后羿而用德度（以后羿为鉴戒）远至迩安五也。君其图之公说使魏绛盟诸戎民事田以时（传言晋侯能用善谋）楚襄王为太子之时质於齐怀王薨太子辞於齐王而归齐王隘之曰：予我东地五百里乃归子子不与我不得归太子曰：臣有傅请退而问傅慎子曰：献之地所以为身也。爱地不送死父不义臣。故曰：献之使太子入致命齐王曰：敬献地五百里齐王归楚太子太子归即位为王齐使车五十乘来取东地於楚楚王告慎子曰：齐使求地为之奈何慎子曰：王明日朝群臣皆令献其计上柱国子良入见王曰：寡人之得求反主坟墓复群臣归社稷也。以东地五百里许齐齐令使来求地为之奈何子良曰：王不可不与也。王身出玉声许︹万乘之齐而不与则不信後不可以约结诸侯请与而复攻之与之信攻之武臣。故曰：与之子良出昭常入见王曰：齐使来求东地五百里为之奈何昭常曰：不可与也。万乘者以地大为万乘今去东地五百里是去战国之半也。有万乘之号而无千乘之用也。不可臣。故曰：勿与常请守之昭常出景鲤入见王曰：齐使来求东地五百里为之奈何景鲤曰：不可与也。虽然楚不能独守王身出玉声许万乘之齐也。而不与负不义於天下楚亦不能独守臣请西索救於秦景鲤出王入以三大夫计告慎子曰：子良见寡人曰：不可不与也。与而复攻之常见寡人曰：不可与也。常请守之鲤见寡人曰：不可与也。虽然楚不能独守也。臣请索救於秦寡人谁用於三子之计慎子对曰：王皆用之王怫然作色曰：何谓也。慎子曰：臣请效其说而王。且见其诚然也。王发上柱国子良车五十乘而北献地五百里於齐发子良之明日遣昭常为大司马命往守东地遣昭常之明日遣景鲤车五十乘西索救於秦王曰：善乃遣子良北献地於齐遣子良之明日立昭常为大司马使守东地。又遣景鲤西索救於秦子良至齐齐使人以甲受东地昭常应齐使曰：我典主东地。且与死生悉五尺至六十三十馀万敝甲钝兵愿承下尘齐王谓子良曰：大夫来献地今常守之何如子良曰：臣身受命敝邑之王是常矫也。王攻之齐王大兴兵攻东地伐昭常未涉境︹秦以五十万临齐右壤曰：夫隘楚太子弗出不仁。又欲夺之东地五百里不义其缩甲则可不。然则愿待战王恐焉乃请子良南道楚西使秦解齐患士卒不用东地复全。  

秦缪公时戎王使繇余於秦繇余其先晋人也。亡入戎能晋言闻缪公贤故使繇余观秦缪公示以宫室积聚繇余曰：使鬼为之则劳神矣。使人为之亦苦民矣。缪公怪之问曰：中国以诗书礼乐法度为政然尚时乱今戎夷无此何以为治不亦难乎！繇余曰：此乃中国所以乱也。夫自上圣黄帝作为礼乐法度身以先之仅以小治及其後世日以骄淫阻法度之威以责督於下下罢极则以仁义怨望於上上下交争怨而相篡弑至於灭宗皆以此类也。夫戎夷不然上含淳德以遇其下下怀忠信以事其上一国之政犹一身之治不知所以治此真圣人之治也，於是缪公退而问内史廖曰：孤闻邻国有圣人敌国之忧也。今繇余贤寡人之害将奈之何内史廖曰：戎王处辟匿未闻中国之声君试遗其女乐以夺其志为繇余请以疏其间留而莫遣以失其期戎王怪之必疑繇余君臣有间乃可虏也。且戎王内史周官也。夺一作犭旬好乐必怠於政缪公曰：善因与繇余曲席而坐传器而食问其地形与其兵势尽而後令内史廖以女乐二人遗戎王戎王受而说之终年不还，於是秦乃归繇余繇余数谏不听缪公。又数使人间要繇余繇余遂去降秦缪公以客礼礼之问伐戎之形，於是益国十二开地千里遂霸西戎张仪既相秦苴蜀相攻击（苴读为苞黎之苞音与巴相近以为今之巴郡）各来告急於秦秦惠王欲发兵以伐蜀以为道险狭难至而韩。又来侵秦秦惠王欲先伐韩後伐蜀恐不利欲先伐蜀恐韩袭秦之敝犹豫未决司马错与张仪争论於惠王之前司马错欲伐蜀张仪曰：不如伐韩王曰：请闻其说仪曰：亲魏善楚下兵三川塞斜谷之口（一作寻成皋巩县有寻口）当屯留之道魏绝南阳楚临南郑秦伐新城宜阳以临二周之郊诛周王之罪侵楚魏之地周自知不能救九鼎宝器必出据九鼎案图籍挟天子以令於天下天下莫敢不听此王业也。今夫蜀西僻之国而戎狄之伦也。弊兵劳众不足以成名得其地不足以为利臣闻争名者於朝争利者於市今三川周室天下之朝市也。而王不争焉顾争於戎狄去王业远矣。司马错曰：不然臣闻之欲富国者务广其地欲︹兵者务富其民欲王者务博其德三资者备而王随之矣。今王地小民贫故臣愿先从事於易夫蜀西僻之国也。而戎狄之长也。有桀纣之乱以秦攻之譬如使豺狼逐群羊得其地足以广国取其财足以富民缮兵不伤众而彼已服焉扌友一国而天下不以为暴利尽西海而天下不以为贪是我一举而名实附也。而。又有禁暴止乱之名今攻韩劫天子恶名也。而未必利也。又有不义之名而攻天下所不欲危矣。臣请论其故周天下之宗室也。齐韩之与国也。周自知失九鼎韩自知亡三川将二国并力合谋以因乎！齐赵而求解乎！楚魏以鼎与楚以地与魏王弗能止也。此臣之所谓危也。不如伐蜀完惠王曰：善寡人请听子卒起兵伐蜀十月取之遂定蜀贬蜀王更号为侯而使陈庄相蜀蜀既属秦秦以益︹富厚轻诸侯齐桓公十五年秦魏攻韩韩求救於齐桓公召大臣而谋曰：蚤救之孰与晚救之驺忌子曰：不。若勿救段干朋曰：不救则韩。且折而入於魏不。若救之田臣思曰：过矣。君之谋也。秦魏攻韩楚赵必救之是天以燕予齐也。桓公曰：善乃阴告韩使者而遣之韩自以为得齐之救因与秦魏战楚赵闻之果起兵而救之齐因起兵袭燕国取桑丘。  

威王二十六年魏惠王围邯郸赵求救於齐齐威王召大臣而谋曰：救赵孰与勿救驺忌子曰：不如勿救段干朋曰：不救则不义。且不利威王曰：何也。对曰：夫魏氏并邯郸其於齐何利哉！。且夫救赵而军其郊是赵不伐而魏全也。故不如南攻襄陵以弊魏邯郸拔而乘魏之弊威王从其计。  

宣王二年魏伐赵赵与韩亲共击魏赵不利战於南梁宣王召田忌复故位韩氏请救於齐宣王召大臣而谋曰：蚤救孰与晚救驺忌子曰：不如勿救田忌曰：弗救则韩。且折而入於魏不如早救之孙子曰：夫韩魏之兵未弊而救之是吾代韩受魏之兵顾反听命於韩也。且魏有破国之志韩见亡必东面而於齐矣。吾因深结韩之亲而晚承魏之弊则可必重利而得尊名也。宣王曰：善乃阴告韩之使者而遣之韩因恃齐五战不胜而东委国於齐因起兵使田忌田婴将孙子为帅救韩赵以击魏大败之马陵杀其将庞涓虏魏太子申。  

襄王立田单相之过水有老人涉而寒出不能行坐沙中田单见其寒欲使後军分之衣无可以分者单解裘而衣之襄王恶之曰：田单之施将欲以取我国乎！不早图恐後之左右顾无人岩下有贯珠者襄王呼而问之曰：女闻言乎！对曰：闻之王曰：女以为何。若对曰：王不如因以为己善王嘉单之善下令曰：寡人忧民之饥也。单收而食之寡人忧民之寒也。单解裘而衣之寡人忧劳百姓而单亦忧之称寡人之意单有是善而王嘉婴一作分之善单之善亦王之善已王曰：善乃赐单牛酒嘉其行後数日贯珠者复见王曰：王至朝日宜召田单而揖之於庭口劳之乃布令求百姓之饥寒者收之乃使人听於闾里闻丈夫之相与语曰：田单之爱人嗟乃王之教也。  

## ●卷二百三十九  

○列国君部　政令任贤有礼政令  

《书》曰：德惟善政政在养民则千乘之君五等之制忠为令德而夹辅王室道在济时而宽明政理至於兴利除害务财训农救灾患而振滞淹薄赋敛而省徭役惩恶以劝善继好以息民作周孚先为诸侯率不亦美哉！。  

周初封康叔于卫周公旦惧康叔齿少乃申告康叔曰：必求殷之贤人君子长者问其先殷所以兴所以亡而务爱民告以纣所以亡者以淫酗於酒之失妇人是用故纣之乱自此始为梓材示君子可法则故谓之康诰酒诰梓材以命之康叔之国既以此命能和集其民民大说。  

鲁公伯禽之初受封之鲁三年而後报政周公周公曰：何迟也。伯禽曰：变其俗革其礼丧三年然後除之故迟太公亦封於齐五月而报政周公周公曰：何疾也。曰：吾简其君臣礼从其俗为也。後闻伯禽报政迟乃叹曰：呜呼鲁後世其北面事齐矣。夫政不简不易民不有近平易近民民乃归之（徐广曰：一本云：政不简不行不行不乐不乐则不平易平易近民民必归之。又一本云：夫民不简不易有近乎！简易民必归之）卫武公即位康叔之政百姓和集。  

齐桓公既得管仲与鲍叔隰朋高齐国政连五家之兵（国语曰：管仲制国五家为轨十轨为里四里为连十连为乡以为军令）设轻重鱼盐之利以赡贫穷禄贤能齐人皆说正月之朝五属大夫复事公择其寡功者而谯之曰：列地分民者。若一何故独寡功何以不及人教训不善政事不治一再则宥三则不赦公。又问焉曰：於子之属有居处为义好学聪明质仁慈孝於父母长弟闻於乡里者有则以告有而不以告谓之蔽贤其罪五有司已於事而竣公。又问焉曰：於子之属有拳勇股肱之力秀出於众者有则以告有而不以告谓之蔽才其罪五有司已事而竣公。又问焉曰：於子之属有不慈不孝於父母不长弟於乡里骄躁淫暴不用上令者有则以告有而不以告谓之下比其罪五有司已事而竣，於是乎！五属大夫退而属属退而连连退而乡乡退而卒卒退而邑邑退而家是故匹夫有善而可举有不善而可诛政成国安以守则固以战则︹封内治百姓亲可以出征四方立一霸王矣。（可立一霸王之功）桓公曰：卒伍定矣。事已成矣。吾从事於诸侯其可乎！《管子》对曰：未可。若军令则吾既寄诸内政矣。夫齐国寡甲兵吾欲轻重罪而移之於甲兵公曰：为之奈何《管子》对曰：制重罪入以兵甲犀甲二戟轻罪入兰盾合革二戟（兰即所谓兰兵架也。合革重革当心著之所以御矢也。）小罪入以金钧（三十斤曰：钧）分宥薄罪入以半钧（分宥谓从坐者分其首犯而宽宥之）无坐抑而讼狱者正三禁之而不直则入一束矢以罚之（谓其人自无所坐而被抑屈为狱讼者正当禁之三日得其不直者则令入束矢也。）美金以铸戈剑矛戟试诸狗马恶金以铸斤斧Θ夷居试诸木土（夷Θ类也。居类）桓公曰：甲兵大足矣。吾欲从事於诸侯可乎！管仲对曰：未可治内者未具也。为外者未亻也。故使鲍叔牙为大谏（所以谏正君）王子城父为将弦子旗为理（理狱官）宁戚为田（教以农事自此已上理内已下理外）隰朋为行（行谓行人也。使以通使诸侯）曹宿孙处楚商客处宋季劳处鲁徐开封处卫尚处燕审友处晋（令此诸贤各处诸侯之国者所以讽劝之令归齐）。又游士八十人奉之以车马衣裘多其资粮财币足之使出周游於四方以号召收求天下之贤士饰玩好使出周游於四方鬻之诸侯以观其上下之所贵好择其沈乱者而先政之（以政正之）公曰：外内定矣。可乎！《管子》对曰：未可邻国未吾亲也。公曰：亲之奈何《管子》对曰：审吾疆埸反其侵地正其封界毋受其货财而美为皮币以极聘ぽ（ぽ见）於诸侯以安邻国则邻国亲我矣。桓公曰：甲兵大足矣。吾欲南伐何主（谓以何国为征伐之主）《管子》对曰：以鲁为主反其侵地堂潜（堂潜地名）使海於有弊（或遇水灾教令泄水於海使有弊尽）渠弥於有渚（复教之穿渠弥亘於河渚）纲山於有牢（教之立国城必依山以为纲纪而有牢固）桓公曰：吾欲西伐何主对曰：以卫为主反其侵地吉台原姑与里（皆地名）使海於有弊渠弥於有渚纲山於有牢桓公曰：吾欲北伐何主《管子》对曰：以燕为主反其侵地柴夫吠狗使海於有弊渠弥於有渚纲山於有牢四邻大亲既反其侵地正其封疆南至於岱阴西至於济北至於海东至於纪随（纪随地名）地方三百六十里三岁治定四岁教成五岁兵出有教士三万人革车八百乘诸侯多沉乱不服於天子，於是乎！桓公东救徐州分吴半（分吴地之半）存鲁蔡陵（蔡陵地名）割越地南据宋郑（既割越地。又据宋郑之国以为亲援）征伐楚济汝水（伐楚时渡汝水）逾方地（谓方城之地）望汶山（楚山）使贡丝於周室（使楚贡丝即所谓丝者也。堪为琴瑟弦）城用反胙於绛岳荆州诸侯莫不来服中救晋公禽狄王败胡貉破屠何（屠何东胡之先也。）而骑寇始服（北地以骑为寇）北伐山戎制令支斩孤竹而九夷始听海滨诸侯莫不来服西征攘白狄之地遂至於西河（谓龙门之西河）方舟设氵付乘桴济河至於石沉（石沉地名）县车束马逾太行与卑耳之貉拘秦夏（与卑耳之貉共拘秦夏之不服者）西服流沙西虞（西虞国名）而秦戎始从故兵一出而大功十二（自救徐州已下有十二）故东夷西戎南蛮北狄中国诸侯莫不宾服与诸侯饰牲为（书谓要盟之辞载之於册）载书以誓要於上下荐神（谓以上下之神祗为盟誓。又以其牲荐之於神）然後率天下定周室大朝诸侯於阳故兵车之会六乘车之会三九合诸侯一匡天下甲不解垒兵不解翳（翳所以蔽兵谓胁盾之属不解甲於垒不解兵於翳言不用也。）无弓服无矢（弓衣也。无弓无矢亦言不用）寝武事行文道以朝天子（又云：桓公忧天下诸侯鲁有夫人庆父之乱二君弑死国绝无後公闻之使高子存之男女不淫马牛选具执玉以见请为关内之诸侯而桓公不使也。狄人攻邢桓公筑夷仪以封之男女不淫马牛选具执玉以见请为关内之诸侯而桓公不使也。狄人攻卫卫人出旅於曹桓公城楚丘封之其畜以散亡故桓公予之系马三百匹天下诸侯称仁焉，於是天下诸侯知桓公之为己勤也。桓公知诸侯之归己也。故使轻其币而重其礼故使天下诸侯以罢马犬羊为币齐以良马报诸侯以缕帛布鹿皮四分以为币齐以文锦虎豹皮报诸侯之使垂而入扌载而归故钧之以爱致之以利结之以信示之以武是故天下小国诸侯既服桓公莫之敢倍而归之喜其爱而贪其利信其仁而畏其武桓公知天下小国诸侯之多与己也，於是。又大施忠焉可为忧者为之忧可为谋者为之谋可为动者为之动军谭遂而不有也。诸侯称仁焉通齐国之鱼盐於东莱使关市讥而不征廛而不税以为诸侯之利诸侯称宽焉）。  

卫文公，公子顽之子也。鲁闵公二年狄攻卫懿公咸卫立文公齐桓公封於楚丘文公大布之衣大帛之冠（大布粗布大帛厚缯盖用诸侯谅ウ之服）务材训农通商惠工（加惠於百工赏其利器用）敬教劝学授方任能（方百事之宜也。）元年革车三十乘季年乃三百乘（文公初立轻赋平罪身自劳与百姓同劳苦以救卫民）文公能以道化其民淫奔之耻国人不齿也。（不齿者不与相长）。  

秦穆公十六年为河东置官司。  

齐顷公弛苑囿薄赋敛振孤问疾虚积聚以救民民亦大说厚礼诸侯竟顷公卒百姓附诸侯不犯。  

晋文公自始入教其民二年欲用之子犯曰：民未知义未安其居（无义则苟生），於是乎！出定襄王（十五年定襄王以示事君之义）入务利民民怀生矣。欲用之子犯曰：民未知信未宣其用（宣明也。未明於见用之信），於是乎！伐原以示之信（伐原在二十五年）民易资者不求丰焉（不诈以求多）明徵其辞（重言信）公曰：可矣。乎！子犯曰：民未知礼未生其共，於是乎！大以示之礼（顺少长明贵贱）作执秩以正其官（执秩主爵秩之官）民听不惑而後用之出戍释宋围（楚子使申叔去子玉去宋）一战而霸文之教也。  

楚共王救齐将起师子重曰：君弱（《传》曰：寡人生十年而丧先君共王即位至是三年盖年十三矣。）群臣不如先大夫师众而後可《诗》曰：济济多士文王以宁（诗大雅言文王以众士安）夫文王犹用众况吾侪乎！（侪众）。且先君庄王属之曰：无德以及远方莫如惠恤其民而善用之乃大户（阅民户口）已责（弃逋责）逮鳏（施及老鳏）救乏赦罪悉师王卒尽行。  

晋景公作六军（为六军僭王也。万二千五百人为军）韩厥赵括巩朔韩穿荀骓赵旃皆为卿赏鞍之功也。（韩厥为新中军赵括佐之巩朔为新上军韩穿佐之荀骓为新下军赵旃佐之晋旧自有三军今增此故为六军）。  

悼公元年二月乙酉朔即位於朝（朝庙五日而即位也。厉公杀子绝故悼公不以嗣子居丧）始命百官（始为政）施舍己责（施恩惠舍劳役止逋责）逮鳏寡（惠及微）振废滞（起旧德）匡乏困救灾患（匡亦救也。）禁淫慝薄赋敛宥罪戾（宥宽也。）节器用（节省）时用民（使民以时）欲无犯时（不纵私欲）使魏相士鲂魏颉赵武为卿（相魏子鲂士勋子颉魏颗子武赵朔子此四人其父祖皆有劳於晋国）荀会栾韩无忌为公族大夫使训卿之子弟共俭孝弟（韩厥子）使士渥浊为太傅使范武子之法（渥浊士贞子武子为景公太傅）右行辛为司空使士之法（辛将右行因以为氏士献公司空也。）弁纠御戎扌交正属焉（弁纠栾纠也。扌交正主马官）使训诸御知义（戎士尚节义）荀宾为右司士属焉（司士车右之官）使训勇力之士时使（勇力皆车右士勇力多不顺命训之共时之使）卿无共御立军尉以摄之（省卿戎御令军尉摄御而已）祁奚为中军尉羊舌职佐之魏绛为司马（魏子也。）张老为奄铎遏寇为上军尉籍偃为之司马（籍偃谈父为上军司马）使训卒乘亲以听命（相亲以听上命）程郑为乘马御六驺属焉使训群驺知礼（程郑荀氏别族乘马御乘车之仆也。六驺六闲之驺《周礼》诸侯有六闲马乘车尚礼容故训群驺使知礼）凡六官之长皆民誉也。（大国三卿晋时置六卿为军帅故总举六官则知群官无非其人）举不失职官不易方（官守其业无相逾易）爵不逾德（量德授爵）师不陵正旅不Τ师（正军将命卿也。师二千五百人之师也。旅五百人之旅也。言上下有礼不相陵Τ）民无谤言所以复霸也。（此以上通言悼公所行未必皆在即位之年）。  

八年春鲁襄公来朝。且听朝聘之数（晋悼复修霸业故朝而禀其多少）五月甲辰会於邢丘以命朝聘之数使诸侯之大夫听无忌命季孙宿齐高厚宋向戍卫宁殖邾大夫会之（晋难重烦诸侯故使大夫听命）。又於绵上以治兵使赵武将上军（武自新军超四等代荀偃）韩起佐之（位如故）栾将下军魏绛佐之（亦如故纟自新军佐超一等代士鲂）新军无帅（将佐皆迁）晋侯难其人使其什吏率其卒乘官属以从於下军礼也。（得慎举之礼）。又悼公归自伐秦晋侯舍新军礼也。成国不过半天子之军（成国大国）周为六军诸侯之大者三军可也，於是知朔生盈而死（朔知之长子盈朔弟也。盈生而朔死）盈生六年而武子卒彘裘亦幼皆未可立也。新军无帅故舍之（裘士鲂子也。十三年荀士鲂卒其子皆幼未任为卿故新军无帅遂舍之）初悼公既立悼公曰：大父父皆不得立而避难於周客死焉寡人自以疏远毋为君今大夫不忘文襄之意而惠立桓叔之後赖宗庙大夫之灵得奉晋祀岂敢不战战乎！大夫其亦佐寡人，於是逐不臣者七人旧功施德惠收文公入时功臣後既立定百事立百官育门子选贤良兴旧族出滞赏毕故刑赦囚系宥罪荐积德逮鳏寡振废淹养老幼恤孤疾之称曰：王父王父不敢不承（称曰：王父尊而亲之所以尽其心故王父不敢不承命）平公即位（平公悼公子彪）羊舌兮为傅（兮叔向也。代士渥浊）张君臣为中军司马（张《老子》代其父）祁奚韩襄栾盈士鞅为公族大夫（祁奚去中军尉为公族大夫去剧职就官韩襄无忌子）虞丘书为乘马御（代程郑）改服修官於曲沃（既葬改丧服官选贤能曲沃晋祖庙冬祭也。诸侯五月而葬既葬卒哭作主然後尝於庙今晋逾月葬作主而祭传言晋将有溴梁之会故速葬）警守而下溴於溴梁（顺河东行。故曰：下）命归侵田（诸侯相侵取之田）。  

楚成王恽元年初即位布德施惠结旧好於诸侯使人献天子天子赐胙曰：镇尔南方夷越之乱无侵中国，於是楚地千里平王即位封陈蔡复迁邑（复九年所迁邑）致群赂（始举事时所货赂）施舍宽民宥罪举职（举职废官）初平王以诈弑两王而自立恐国人及诸侯叛之乃施惠百姓复陈蔡之地而立其後如故归郑之侵地存┰国中政教及吴灭州来令尹子旗请伐吴王弗许曰：吾未抚民人未事鬼神未守备未定国家而用民力败不可悔州来在吴犹在楚也。子姑待之（言平王所以能有国）二年平王使然丹简上国之兵於宗丘。且抚其民（上国在国都之西西方居上流故谓之上国宗丘楚地）分贫振穷（分与也。振救也。）长孤幼养老疾收介特（介特单身民也。收养不使流散）救灾患宥孤寡（宽其赋税）赦罪戾诘奸慝（诘责问也。）举淹滞（有才德而未叙者曰：淹滞）礼新叙旧（新羁旅也。）禄勋合亲（勋功也。亲九族）任良物官（物事也。）使屈罢简东国之兵於召陵（兵在国都之东）亦如之（如然丹）好於边疆（结好四邻）息民五年而後用师礼也。  

宋元公时华氏之乱诸侯之戌谋请出华氏宋人从之宋公使公孙忌为大司马（代华费遂）边为大司徒（平公曾孙代华定）乐祁为司城（祁子罕孙乐祁黎）仲几为左师（仲几江孙代向宁）乐大心为右师（代华亥）乐免为大司寇（免子罕孙）以靖国人楚昭王时吴师在陈楚大夫皆惧曰：阖庐惟能用其民以败我於柏举今闻其嗣。又甚焉将。若之何子西曰：二三子恤不能睦无患吴矣。昔阖庐食不二味居不重席室不崇坛（平地作室不起坛也。）器不雕镂（雕篆也。镂刻也。）宫室不观（观台榭）舟车不饰衣服财用择不取费（选取坚厚不尚细靡）在国天有厉（厉疾疫也。）亲巡孤寡而供其乏困在军熟食者分而後敢食（必须军士皆分熟食不敢先食分犹遍也。）其所尝者卒乘与焉（所尝甘珍非常食）勤恤其民而与之劳逸是以民不罢劳死知不旷（知身死不见旷弃）吾先大夫子常易之所以败我也。  

越王勾践与吴战败吴赦之勾践反国乃苦身焦思置胆於坐坐卧仰饮胆曰：女忘会稽之耻邪身自耕作夫人自织食不加肉衣不重采折节下贤人厚遇宾客振贫吊死（徐广曰：吊或作葬）与百姓同其劳。  

秦简公六年初令吏带剑。  

献公元年止从死。  

齐威王初即位以来不治委政卿大夫九年之间诸侯并伐国人不治，於是威王召即墨大夫而语之曰：自子之居即墨也。毁言日至然吾使人视即墨田野辟民人给官无留事东方以宁是子不事吾左右以求誉也。封之万家召阿大夫语之曰：自子之守阿誉言日闻然使人视阿田野不辟民贫苦甚赵攻甄子弗能救卫取薛陵子弗知是子以币厚吾左右以求誉也。是日烹阿大夫及左右尝誉者皆并烹之遂起兵西击赵卫败魏於浊泽而围惠王惠王请献观以和解赵人归我长城，於是齐国震惧人人不敢饰非务尽其诚齐国大治诸侯闻之莫敢致兵於齐二十馀年。  

秦孝公元年（庚申也。）河山以东︹国六与齐威楚宣魏惠燕悼韩哀赵成侯并淮泗之间小国十馀楚魏与秦接界魏筑长城自郑滨雒以北有上郡楚自汉中南有巴黔中周室微诸侯力政争相并秦僻在雍州不与中国诸侯之会盟夷翟遇之孝公，於是布惠振孤寡招战士明功赏下令国中曰：昔我穆公自岐雍之间德行武东平晋乱以河为界西霸戎翟广地千里天子致伯诸侯毕贺为後世开业甚光美会往者厉躁简公出子之不宁国家内忧未遑外事三晋攻夺我先君河西地诸侯卑秦鬼莫大焉献公即位镇抚边境徙治栎阳。且欲东伐复穆公之故地穆公之政令寡人思念先君之庚申也。意尝痛於心宾客群臣有能出奇计︹秦者吾。且尊官与之分土，於是乃出兵东围陕城西斩戎之犭原王（地理志天水有犭原道县应邵曰：犭原戎邑音桓）卫鞅闻是令下西入秦因景监求见孝公二年天子致胙三年卫鞅说孝公变法刑内务耕稼外劝战死之赏罚孝公善之甘龙杜挚等怫然相与之争卒用鞅法百姓苦之居三年百姓便乃拜鞅为左庶长二年天子致胙十二年并诸小乡聚集为大县县一令（《汉书》百官。表曰：县令长皆秦官万户以上为令秩千石至六百减万户为长秩五百石至三百石皆有丞尉）四十一县为田开阡陌东地渡雒十三年初为有秩史十九年天子致伯二十年诸侯毕贺初孝公令商鞅为法於秦战斩一首赐爵一级欲为官者五千石其爵名一为公士二上造三簪{马衣}四不更五大夫六公大夫七官大夫八公乘九五大夫十左庶长十一右庶长十二左更十三中更十四右更十五少上造十六太上造十七驷车庶长十八大庶长十九关内侯二十彻侯孝公既任商鞅乃令民父子兄弟同室内息者为禁集小都乡邑聚为县置令丞凡三十一县为田开阡陌封疆而赋税平平斗桶（今之斛也。）权衡丈尺惠王十二年初腊。  

孝文王元年赦罪人修先王功臣褒厚亲戚弛苑囿韩昭侯时《申子》请仕其从兄官昭侯不许也。《申子》有怨色昭侯曰：非所谓学於子者也。听之子之谒而废子之道乎！。又亡其行子之术而废子之请乎！子尝教寡人循功劳视次第今有所求此我将奚听乎！《申子》乃辟舍请罪曰：君真其人也。  

燕昭王立吊死问孤与百姓同甘苦二十八年燕国殷富士卒乐轶轻战。  

赵武灵王少未能听政博闻师三人左右司过三人及听政先问先王贵臣肥义加其秩国三老年八十月致其礼二十五年使周礻召胡服傅王子何秦庄襄王元年大赦罪人先王功臣施德厚骨肉而布惠於民。  

○列国君部　任贤  

东周之後诸侯力政大以图霸业小以保封略礼乐征伐既繇已而出佐佑辅弼必得士而︹乃能咨求髦俊申之委任极尊礼之数推倚属之重授之以政而一二必循其谋待之以诚而疏戚莫间其宠繇是沦感於骨髓竭智於精明磨励以须弥缝其阙用能康事典而经邦政辑武经而畅戎略庇民以成化辟国而矢谋集臣伐以奋庸垂令闻而长世任能之效不其伟欤。  

鲁闵公即位公及齐侯盟于落姑请复季友（闵公初立国家多难以季友忠贤故请霸主而复之）齐侯许之使召诸陈公次於郎以待之春秋《书》曰：季子来归嘉之也。  

齐桓公归国《管子》束纟专在鲁鲍叔曰：君。若欲霸王则臣不。若管夷吾桓公曰：夷吾寡人之贼也。射我者也。不可鲍叔曰：夷吾为其君射人君。若得之则彼亦将为君射人公不听鲍叔固让果听之，於是使人告鲁曰：管仲寡人雠也。愿得之亲加手焉鲁许诺乃使吏享其拳胶其目盛之以鸱夷置之甲中至齐境桓公使人以朝车迎之祓以火[C260]以牺犭谓之仲父使与鲍叔隰朋高齐国政连五家之兵（《管子》制国五家为轨十轨为里四里为连十连为乡以为军令）设轻重鱼盐之利以赡贫穷禄贤能齐人皆说有司请事於齐桓公，公曰：以告仲父有司。又请桓公，公。又曰：以告仲父。若是者三其近习者曰：一则仲父二则仲父易哉！为君桓公曰：吾未得仲父则难已得仲父之後何为而不易也。又宁戚见桓公说以合境内明日复见说桓公以为天下桓公大悦将任之群臣争之曰：客卫人去齐五百里不远不。若使人问之而固贤者也。用之未晚也。桓公曰：不然问之恐其有小恶以其小恶忘人之大美此人主所以失天下之士也。且人固难全权用其长者遂举大用之而授之以为卿桓公定三革隐五刃（定奠隐藏也。三革甲胃盾五刃刀剑矛戟矢）朝服以济河而无怵惕焉（西行渡河以平晋）是故大国惭鬼小国附协唯能用管夷吾宁戚隰朋宾胥无鲍叔牙之属而伯功立（五子皆齐卿大夫一云：齐桓公得管仲隰朋南面而立桓公曰：吾得三子也。吾目加明吾耳加聪不敢独擅进之先祖此闻天下至言而恐不能行者也。又晋平公问於叔向曰：昔者齐桓公九合诸侯一匡天下不识其君之力乎！其臣之力乎！叔向对曰：管仲善制割隰朋善削缝宾胥无善纯缘桓公知衣而已以其臣之力也。师旷侍曰：臣请譬之以五味管仲善断割之隰朋善煎熬之宾胥无善济和之羹已熟矣。奉而进之而君不食谁能强之亦君之力也。又管仲言於桓公曰：夫垦田弗已辟土殖尽地之利则臣不。若宁戚请置以为田官登降揖让进退闲习则臣不。若隰朋请置以为大行早入晏出犯君颜色进谏必忠不重富贵不避死亡则臣不。若东郭牙请置以为谏臣决狱折中不诬无罪不杀无辜则臣不。若隰宁请置以为大理平原广囿车不结轨事不旋踵鼓之而三军之士视死。若归则臣不。若王子成甫请置以为大司马如欲治国强兵则此五子者足矣。如欲霸王则夷吾氏）。  

威王与魏王会田於郊魏王问曰：王亦有宝乎！威王曰：无有梁惠王曰：若寡人国小也。尚有径寸之珠车前後各十二乘者十枚奈何以万乘之国而无宝乎！威王曰：寡人之所以为宝与王异吾臣有檀子者使守南城则楚人不敢寇东取泗上十二诸侯皆来朝吾臣有盼子者使守高唐则赵人不敢东渔於河吾吏有黔夫者使守徐州则燕人祭北门赵人祭西门（齐之北门西门也。言燕赵之人畏见侵伐故祭以求福）徙而从者七千馀家吾臣有种首者使备在盗贼则道不拾遗将以千乘岂特十二乘哉！梁惠王惭不怿而去。  

宣王为太子威王令成侯邹忌及田忌将以救韩伐魏成侯与田忌争宠成侯责田忌田忌惧袭齐之边邑不胜亡走会威王卒宣王立知成侯责田忌乃复召田忌以为将。  

晋文公于被庐（晋常以春礼改政令敬其始也。被庐晋地）作三军（晋献公作三军今复大国之礼）谋元帅（中军帅）赵衰曰：可臣亟闻其言矣。说礼乐而敦诗书诗书义之府也。礼乐德之则也。德义利之本也。夏《书》曰：敷纳以言明试以功车服以庸（尚书虞夏书也。敷纳以言观其志也。明试以功考其事也。车服以庸报其劳也。试犹考也。庸功也。）君其试之乃使将中军溱佐之使狐偃将上军让於狐毛而佐之（狐毛偃之兄）命赵衰为卿让於栾枝先轸（栾枝贞子也。栾宾之孙）使栾枝将下军先轸佐之荀林父御戎魏为右明年卒。又以原轸将中军胥臣佐下军上德也。（先轸以下军佐超将中军。故曰：上德胥臣司空季子）。  

襄公于夷舍二军（鲁僖公三十一年晋清原作五军今舍二军复三军之制夷晋地前年四卿卒故以谋军帅）使狐射姑将中军（代先。且居）赵盾佐之（代赵衰也。盾赵衰子）阳处父至自温（往年聘卫过温今始至）改於董易中军（易以赵盾为帅射姑佐之河东汾阴县有董亭）阳子成季之属也。（处父尝为赵衰属大夫）故党於赵氏。且谓赵盾能曰：使能国之利也。是以上之宣子，於是乎！始为国政（宣赵盾谥）制事典（典常也。）正法罪（轻重当）辟狱刑（辟犹理也。）董逋逃（董督也。）繇质要（繇用也。质要券也。）治旧ㄜ（治理污秽）本秩礼（贵贱不失其本）续常职（废官）出滞淹（拔贤能也。）既成以授太傅阳子与太师贾佗使行诸晋国以为常法。  

悼公即位於朝使魏相士鲂魏颉赵武为卿（相魏子鲂士会子颉魏颗子武赵朔子此四人其父皆有劳於晋国）荀家荀会栾韩无忌为公族大夫使训卿之子弟共俭孝弟（无忌韩厥子）使士渥浊为太傅使范武子之法（渥浊士贞子武子为景公太傅）右行辛为司空使士之法（辛将右行因以为氏士献公司空也。）弁纠御戎扌交正属焉（弁纠栾纠也。扌交正主马官）使训诸御知义（戎事尚义）荀宾为右司士属焉（司士车右之官）使训勇力之士时使（勇力皆车右士勇力多不顺命训之共时之使）卿无共御立军尉以摄之（省卿戎御令军尉摄御而已）祁奚为中军尉羊舌职佐之魏绛为司马（魏子也。）张老为侯奄铎遏寇为上军尉籍偃为之司马（籍偃谈父为上军司马）使训卒乘亲以听命（相亲以听上命）程郑为乘马御六驺属焉使训群驺知礼（程郑荀氏别族乘马御乘车之仆也。六闲之驺《周礼》诸侯有六闲马乘车尚礼容故训群驺使知礼）凡六官之长皆民誉也。（大国三卿晋时置六卿为军帅故总举六官则知群官无非其人）举不失职官不易方（官守其职无相逾易）爵不逾德（量德授爵）师不陵正旅不Τ师（正军将命卿也。师二千五百人之师也。旅五百人之旅也。言上下有礼不相陵Τ）民无谤言所以霸也。（国语载悼公即位使吕宣子佐下军曰：必阝之役吕佐智《庄子》於上军获楚公子臣与连尹襄老以免子羽鄢之役亲射楚王而败楚师以定晋国而无後其子孙不可不崇使彘恭子将新军曰：武子之季《文子》之母弟也。武子宣法以定晋国至於今是用《文子》勤身以定诸侯至於今是赖夫二三子之德其可忘乎！故以彘季屏其宗使令狐《文子》佐之昔克潞之役秦来图败晋魏颗以其身却退秦师於辅氏亲止杜回其勋铭於景锺至於今不育其子不可不兴也。栾伯请公族大夫公曰：荀家惠荀会文敏也。果敢无忌镇靖使兹四人者为之夫膏梁之性难正也。故使惠者教之则遍而不倦使文敏者道之则婉而入使果敢者谂之则过不隐使镇靖者修之则一使兹四人者为公族大夫公知祁奚之果而不氵也。使为元尉知羊舌职之聪敏肃给也。使为佐士知魏绛之勇而不乱也。使为元司马知张老之智而不诈也。使为元侯知铎遏寇之恭敬而信︹也。使为舆尉知籍偃之率旧职而共给也。使为舆司马以程郑为端而不淫。且好谏而不隐使为会仆始合诸侯於虚丁以救宋使张老延君誉於四方。且观道逆者公以赵《文子》为文而能恤大事使佐新军宣子吕之子也。彘恭子士鲂也。荀会荀家之族也。）悼公方会诸侯悼公弟阳干乱行（行陈也。）魏绛为司马戮其仆（仆御也。）悼公怒或谏公，公卒贤纟任之政使和戎戎大亲附。  

秦缪公既得百里奚与语国事谢曰：臣亡国之臣何足问缪公曰：虞君不用子故亡非子罪也。固问语三日缪公大悦授之国政号曰：五大夫百里奚让曰：臣不及臣友蹇叔贤而世莫知臣尝游困於齐而乞食饣至人（钅至一作至）蹇叔收臣臣因而欲事齐君无知蹇叔止臣臣得脱齐难遂之周周王子颓好牛臣以养牛干之及颓欲用臣蹇叔止臣臣去得不诛事虞君蹇叔止臣臣知虞君不用臣臣诚私利禄爵。且留再用其言得脱一不用及虞公难是以知其贤，於是缪公使人厚币迎蹇叔以为上大夫缪公使孟明袭郑师败於ゾ晋人归秦师秦大夫及左右皆曰：是败也。孟明之罪也。必杀之缪公曰：是孤之罪也。周芮良夫之《诗》曰：大风有隧贪人败类听言则对诵言如醉匪用其良覆俾我悖（覆反也。俾使也。不用良臣之言反使我为悖乱）是贪故也。孤之谓矣。孤实贪以祸夫子夫子何罪复使为政。又使帅师伐晋败於彭衙秦伯犹用孟明孟明增修国政重施於民。又伐晋济河焚舟（示必死也。）取王官及郊（王官郊晋地）晋人不出遂自茅津济封ゾ尸而还（茅津在河东大阳县西封埋燕之）遂霸西戎用孟明也。  

楚庄王好周游田猎驰骋弋射观乐无遗（遗废也。）尽付其境内之劳与诸侯之忧於孙叔敖（事功曰：劳尽付孙叔敖使忧之）孙叔敖日夜不休不得以便主为故（休息也。不以欲得便利为主故日夜不休息也。）故庄王功迹著乎！竹帛传乎！後世（庄王之霸功传闻於後世乃孙叔敖日夜不休以广其君德之所成也。）。  

康王时公子午为令尹（代子囊）公子罢戎为右尹子冯为大司马（子冯叔敖从子）公子橐师为右司马公子成为左司诗大雅隧蹊径也。周大夫芮伯刺厉王言贪人之败善类。若大风之行毁坏众物所在成蹊径言昏乱之君不好典诵之言闻之。若醉得道听涂说之言则喜而答对马屈到为莫敖（屈到屈荡子）公子追舒为箴尹（追舒庄王子子南）屈荡为连尹养繇基为厩尹以靖国人君子谓楚，於是乎！能官人是时齐崔氏之乱申鲜虞来奔仆赁於野以丧庄公（为齐庄公服丧）康王。又召之为右尹（传言楚能用贤）昭王闻秦欲伐楚使使者往观楚之宝器王召令尹子西而问焉曰：秦欲观楚之宝器吾和氏之璧隋侯之珠可以示诸令尹子西对曰：不知也。召昭奚恤而问焉昭奚恤对曰：此欲观国得失而图之不在宝器在贤臣珠玉玩好之物非宝重者王遂使昭奚恤应之昭奚恤发精兵三百人陈於西门之内为东面之坛二为南面之坛四为西面之坛一秦使者至昭奚恤曰：君客也。请就上位东面令尹子西南面大宗子敖次之叶公子高次之司马子反次之昭奚恤自居西面之坛称曰：客欲观楚之宝器楚国之所宝者贤臣理百姓实仓廪使民各得其所令尹子西在此奉璧使诸侯解忿狷之难交两国之欢使无兵革之忧大宗子敖在此守封疆谨境界不侵邻国邻国亦不见侵叶公子高在此理师旅整兵戎以当︹敌提χ鼓以动百万之众使皆趋汤火蹈白刃出万死不顾一生之难司马子反在此怀霸王之馀议酌治乱之遗风昭奚恤在此唯大国之观秦使者忄矍然无以对昭奚恤遂揖而去秦使者反言於秦君曰：楚多贤臣未可谋遂不伐楚。  

惠王初卜右司马子国观瞻曰：如志（子国未为令尹时卜为右司马得吉兆如其志观瞻楚开卜大夫）故命之（命以为右司马）。及巴师伐楚围（楚邑），将卜帅王曰：宁如志何卜焉（宁子国也。）使帅师而行请承（承佐）王曰：寝尹工尹勤先君者也。（柏举之役寝尹吴由于以背受戈工尹固执燧象奔吴皆为先君勤劳）败巴师於。故封子国於析君子曰：惠王知志（知用其志）夏《书》曰：官占唯先蔽志昆命於元龟（官占卜筮之官蔽断也。昆後也。言当先断意後用龟也。）其是之谓乎！志曰：圣人不烦卜筮惠王其有焉（不疑故不卜）。又白公之乱陈人恃其众而侵楚（众多也。）楚既宁将取陈麦楚子问帅於大师子与叶公诸梁子曰：右领差车与左史老皆相令尹司马以伐陈其可使也。（言此二人皆尝辅相子西子期伐陈今复可使）子高曰：率贱民慢之惧不可命焉（右领左史皆楚贱官）子曰：观丁父。若阝俘也。武王以为军帅（楚武王）是以克州蓼服随唐大启群蛮彭仲爽申俘也。文王以为令尹实县申息（楚文王灭申息以为县）朝陈蔡封畛於汝（封畛北至汝水）惟其任也。何贱之有子高曰：天命不讠舀（讠舀疑也。）令尹有憾於陈（十五年子西伐吴陈使贞子吊吴以此为恨）天。若亡之其必令尹之子是与君盍舍焉（舍在右领与左史）臣惧右领与左史有二俘之贱而无其令德也。王卜之武城尹吉（武城尹子西子公孙朝《庄子》宁速）使帅师取陈麦陈人御之败遂围陈灭之。  

悼王素闻吴起贤及起为魏西河守武侯疑之吴起惧罪遂去即之楚至则相楚明法审令捐不急之官废公族疏远者以抚养战斗之士要在强兵破驰说之言纵横者，於是南平百越北并陈蔡却三晋西伐秦。  

宋襄公即位以公子目夷为仁使为左师以听政，於是宋治故鱼氏世为左师。  

卫懿公与狄战公与石祁子与甯《庄子》矢使守（壮子宝速也。玉）曰：以此赞国择利而为之（赞助也。示以当决断）与夫人绣衣曰：听於二子。  

灵公无道季康子问於孔子曰：夫如是奚而不丧孔子曰：仲叔圉治宾客祝它治宗庙王孙贾治军旅夫如是奚其丧（言虽无道所任者各当其才何为丧亡）郑简公为命礻卑谌草创之（礻卑谌郑大夫名氏也。谋於野则获於国则否郑国将有诸侯之事使乘车以野而谋作会盟之辞）世叔讨论之行人子羽饰之东里子产润色之（世叔郑大夫游吉也。讨治也。礻卑谌既造谋世叔复因而论之详而审之行人掌使之官子羽公孙挥子产居东里因以为号更此四贤而成故鲜有败事）。  

吴王阖庐时孙武以兵法见吴王吴人出宫中美人令武试之武斩其二宠臣吴王不说武曰：王徒好其言不能用其实，於是阖庐知武能用兵法卒以为将西破强楚入郢北威齐晋显名诸侯孙子有力焉越王勾践栖於会稽之上乃号令三军曰：凡我父兄昆弟及国子姓有能助寡人谋而退吴者吾与之共知越国之政大夫种进对曰：臣闻之贾人夏则资皮冬则资也。矢示以御难旱则资舟水则资车以待乏也。虽无四方之忧然谋臣与爪牙之士不可不养而择之也。譬如蓑笠时雨至必求之今者君既栖於会稽之上然後乃求谋臣无乃後乎！勾践曰：苟得闻子大夫之言何後之有执其手而与之谋遂使之行成於吴勾践自会稽归欲使范蠡治国政蠡对曰：兵甲之事种不如蠡镇抚国家亲附百姓蠡不如种，於是举国政属大夫种而使范蠡与大夫拓稽行成为质於吴二岁而吴归。  

赵烈侯籍好音谓相国公仲连曰：寡人有爱可以贵之乎！公仲曰：富之可贵之则否烈侯曰：然夫郑歌者枪石二人吾赐之田人万亩公仲曰：诺不与居一月烈侯从代来问歌者田公仲曰：求未有可者有顷烈侯复问公仲终不与乃称疾不朝番吾君自代来谓公仲曰：君实知好善而未知所持今公仲相赵於今四年亦有进士乎！公仲曰：未也。番吾君曰：牛畜荀欣徐越皆可公仲乃进三人及朝烈侯复问歌者田何如公徐广曰：番音盘常山有番吾县仲曰：方使择其善者牛畜侍烈侯以仁义约以王道烈侯然明日荀欣侍以选练举贤任官使能明日徐越侍以节财俭用察度功德所与无不充君说烈侯使使谓相国曰：歌者之田。且止官牛畜为师荀欣为中尉徐越为内史赐相国衣二袭（单复具为一袭）。  

孝成王时赵奢者赵之田部吏也。平原君以为贤言之於王王用之治国赋国赋大平民富而府库实。  

魏文侯闻吴起贤而欲事之文侯问李克曰：吴起何如人哉！李克曰：起贪而好色然用兵司马穰苴不能过也，於是以为将文侯。又使西门豹守邺而河内称治。又使乐羊将而攻中山三年而拔之乐羊返而论功文侯示之谤书一箧乐羊再拜稽首曰：此非臣之功也。主君之力也。文侯谓李克曰：先生常教寡人曰：家贫则思良妻国乱则思良臣今所置非成则璜（文侯弟名成）二子何如李克对曰：臣闻之卑不谋尊疏不谋戚臣在阙门之外不敢当命文侯曰：先生临事勿让李克曰：君不察故也。居视其所亲富视其所与达视其所举穷视其所不为贫视其所不取五者足以定之矣。何待克哉！文侯曰：先生就舍寡人之相定矣。李克趋而出过翟璜之家翟璜曰：今者闻君召先生而卜相果谁为之李克曰：魏成子为相翟璜忿然作色曰：以耳目之所睹记臣何负於魏成子西河守臣之所进也。君内以邺为忧臣进西门豹君谋伐中山臣进乐羊中山已拔无使守之臣进先生君之子无傅臣进屈侯鲋臣何负於魏成子李克曰：且子之言克於子之君也。岂将比周以求大官哉！君问而置相非成则璜二子何如克对曰：君不察故也。居视其所亲富视其所与达视其所举穷视其所不为贫视其所不取五者足以定之矣。何待克哉！是以知君之相魏成者成食禄千锺什九在外什一在内是以东得卜子夏田子方段干木此三人者君皆师之子之所进五人者君皆臣之子恶得与魏成子比也。翟璜逡巡再拜曰：璜鄙人也。失对愿卒为弟子（又云：魏文侯弟曰：季成友曰：翟璜文侯欲相之而未能决问李克李克对曰：君欲卜相则问乐商与王孙圉荀端孰贤文侯曰：善以王孙圉荀端为贤翟璜进之以乐商为贤季成进之故相季成故知人则哲进贤受王赏季成以为知贤故文侯以为相季成翟璜皆近臣亲属也。以所进者贤别之之故李克之言是也。）。  

安王见公子无忌自赵而归相与泣而以上将军印授公子公子遂将公子使使遍告诸侯诸侯闻公子将各遣将将兵救魏公子率五国之兵破秦军於河外走蒙骜遂乘胜逐秦军至函谷关抑秦兵秦兵不敢出当是时公子威振天下。  

○列国君　有礼  

夫礼者国之经也。故曰：有礼则安无礼则危。若乃受裂地之封膺析之位有人民焉有社稷焉所以班朝治军讲信睦和邦国统百官莫大於礼者也。至於重王者之命恤邻国之灾唁其奔亡安其降附虽军旅之际郊野之间造次不违进退有度使其是防不失手足有措勤於斯者皆几於霸焉。  

鲁隐公六年冬京师来告饥公为之请籴於宋卫齐郑礼也。（告饥不以王命故言京师公以己国不足旁请邻国。故曰：礼也。传见隐公之贤）。  

八年齐人平宋卫於郑会盟於瓦屋使来告成三国（齐侯来告和三国）鲁隐公使众仲对曰：君释三国之围以鸠其民君之惠也。寡君闻命矣。敢不承受君之明德郑庄公与鲁隐公与齐侯伐许许庄公奔卫齐侯以许让鲁鲁弗取乃与郑郑使许大夫百里奉许叔以居许东偏君子谓郑庄公，於是乎！有礼。  

宋闵公九年大水鲁庄公使吊焉曰：天作淫雨害於粢盛。若之何不吊（不为天所愍吊）对曰：孤实不恭天降之灾。又以为君忧拜命之辱（谢辱厚命）臧文仲曰：宋其兴乎！（臧文仲鲁大夫）禹汤罪己其兴也。氵孛焉（氵孛盛貌）桀纣罪人其亡也。忽焉（忽速貌）。且列国有凶称孤礼也。言惧而名礼其庶乎！既而闻之公子御说之辞也。（宋庄公子）。  

楚成王十八年秋围许以救郑（鲁僖公六年）诸侯救许乃还冬蔡穆侯将许僖公以见楚子於武城（楚子退舍武城犹有忿志而诸侯各罢故蔡将许君归楚武城地在南阳宛县北）许男面纟专衔璧大夫衰士舆榇（纟专手於後唯见其面以璧为贽手纟专故衔之榇棺也。受死故衰）楚子问诸逢伯（逢伯楚大夫）对曰：昔武王克殷微子启如是（微子启封宋纣之庶兄也。）武王亲释其纟专受其璧而祓之（祓除凶之礼）焚其榇礼而命之使复其所楚子从之。  

齐桓公二十三年山戎伐燕燕告急於齐桓公救燕遂伐山戎至於孤竹而还燕庄公遂送桓公入齐境桓公曰：非天子诸侯相送不出境吾不可以无礼於燕，於是分沟割燕君所至与燕君复修召公之政纳贡於周如成康之时诸侯闻之皆从齐。  

三十五年桓公会诸侯於葵丘王使宰孔赐齐侯胙曰：天子有事於文武（有祭事也。）使孔赐伯舅胙（天子谓异姓诸侯曰：伯舅）齐侯将下拜孔曰：且有後命天子使孔曰：以伯舅耋老加劳赐一级无下拜（七十曰：耋级等也。）对曰：天威不违颜咫尺（言天鉴察不远威严尝在颜面之前八寸曰：咫）小白余敢贪天子之命无下拜（小白齐侯名余身也。）恐殒越於下（殒越颠坠也。天王居上故言恐颠坠於下）以遗天子羞敢不下拜下拜登受（拜堂下受胙於堂上）。  

晋文公重耳献公子也。献公之丧秦穆公使人吊公子重耳（献公杀其世子申生重耳辟难出奔是时在翟就吊之）。且曰：寡人闻之亡国恒於斯得国恒於斯（言在丧代之际）虽吾子俨然在忧服之中丧亦不可久也。时亦不可失也。孺子其图之（劝其反国意欲纳之丧谓亡失位孺稚也。）以告舅犯（舅犯重耳之舅狐偃也。字子犯）舅犯曰：孺子其辞焉丧人无宝仁亲以为宝（宝谓善道可守者仁亲亲行仁义）父死之谓何。又因以为利（欲反国求为後是利父死）而天下其孰能说之孺子其辞焉（说犹解也。）公子重耳对客曰：君惠吊亡臣重耳身丧父亡不得与於哭泣之哀以为君忧（谢之）父死之谓何或敢有他志以辱君义稽颡而不拜哭而起起而不私（他志谓私心）子显以致命於穆公（使者《文子》絷也。卢氏云：古者名字相配显当作显）穆公曰：仁夫公子重耳夫稽颡而不拜则未为後也。故不成拜哭而起则爱父也。起而不私则远利也。  

鲁僖公二十七年齐孝公卒鲁有齐怨（前年齐伐鲁也。）不废丧纪礼也。  

秦穆公三十七年楚人灭江（鲁文公四年）秦伯为之降服出次不举过数（降服素服也。出次辟正寝不举去成馔邻国之礼有数今秦伯过之）大夫谏公曰：同盟灭虽不能救敢不矜乎！吾自惧也。  

楚庄王伐郑克之（鲁宣公十二年）郑伯肉袒左执旄旌右执鸾刀以逆庄王曰：寡人无良边垂之臣以干天祸是以使君王沛焉辱到敝邑君如怜此丧人锡之不毛之地唯君王之命庄王曰：君之不令臣交易为言是以使寡人得见君之玉面也。而微至乎！此庄王亲自手旌左右麾军退舍七里将军子重进谏曰：夫南郢之与郑伯相去数千里诸大夫死者数人厮役死者数百人今克而不有无乃失民力乎！庄王曰：吾闻古者于不穿皮不蠹不出四方以是见君子之重礼而贱利也。要其人不要其土人告从而不赦不祥也。吾以不祥立乎！天下灾之及吾身何日之有矣。既而晋之救郑者至日请战庄王许之将军子重进谏曰：晋︹国也。道近力新楚师劳罢君请勿许庄王曰：不可︹者我避之弱者我威之是寡人无以立乎！天下也。遂还师以迎晋寇庄王援χ而鼓之晋师大败晋人来渡河而南及败奔走欲渡而北士卒争舟舟重以刃击引舟中之指可掬也。庄王曰：嘻吾两君之不相能也。百姓何罪乃退师以轶晋寇。  

晋悼公即位鲁成公朝晋公至自晋晋范宣子来聘。且拜朝也。（拜谢公朝）君子谓晋，於是乎！有礼（有卑让之礼）。  

楚共王二十二年陈成公卒（鲁襄四年）楚人将伐陈闻丧乃止（军礼不伐丧）陈人不听命臧武仲闻之曰：陈不服於楚必亡大国行礼焉而不服在大犹有咎而况小乎！夏楚彭名侵陈陈无礼故也。  

鲁襄公十二年吴子寿梦卒公临於周庙礼也。（周庙文王庙也。周公出文王故鲁立其庙吴始通。故曰：礼）卫献公出奔齐鲁襄公使厚成叔吊於卫曰：寡君使瘠闻君不抚社稷而越在他境（越远也。瘠厚成叔名）。若之何不吊以同盟之故使瘠敢私於执事（执事谓诸大夫）曰：有君不吊（吊恤也。）有臣不敏（敏达也。）君不赦宥臣亦不帅职增淫发泄其。若之何卫人使大叔仪对曰：（大叔仪卫大夫）群臣不佞得罪於寡君寡君不以即刑而悼弃之以为君忧君不忘先君之好辱吊群臣。又重恤之（重恤谓愍其不达也。）敢拜君命之辱重拜大贶（谢重恤之赐）厚孙归复命语臧武仲曰：卫君其必归乎！有大叔仪以守（守於国）有母弟专以出或抚其内或营其外能无归乎！。  

鲁昭公六年杞文公卒吊如同盟礼也。（鲁怨杞因晋取其田而今不废丧纪故礼之）十五年正月有事於武宫叔弓氵位事入而卒去乐卒事礼也。（大臣卒故为之去乐梁云：有事武宫入叔弓卒去乐卒事君在祭乐之中闻大夫之丧事则去乐卒事礼也。）。  

二十五年公孙於齐次於阳州齐侯唁公於野井曰：奈何君去鲁国之社稷昭公曰：丧人（自谓亡人）不佞（不善）失守鲁国之社稷执事以羞（谦自比齐下执事言以羞及君）再拜颡（颡犹今叩头矣。谢见唁也。）庆子家驹（庆贺）曰：庆子免君於大难矣。子家驹曰：臣不佞陷君於大难君不忍加之以赐之以死（腰斩之罪即所赐之以死）再拜颡（谢为齐侯所庆）高子执箪食（箪竹器圆曰：箪方曰：笥食即所致粮也。）与四廷脯（屈曰：朐伸曰：廷）国子执壶浆（壶礼器腹方口圆曰：壶反之曰：方壶有爵饰）曰：吾寡君闻君在外饔未就（饔熟食未就未成者解所以致糗意）敢致糗於从者（糗Я也。谦不敢斥鲁侯故言从者）昭公曰：君不忘吾先君延及丧人锡之以大礼再拜稽首以衽受（衽衣下裳当前者乏器谦不敢求索也。）高子曰：有夫不祥（犹云：人皆有夫不善者）君无所辱大礼（礼臣受君赐答拜谓之拜命之辱高子见昭公拜辱太卑。故曰：君无所辱大礼）昭公盖祭而不尝（食必祭者谦不敢便尝示有所先不尝者待礼让也。）景公曰：寡人有不腆先君之服未之敢服（腆厚也。服谓齐侯所著衣服也。言未敢服者见鲁侯乃敢服之谦辞也。礼天子朝皮弁夕玄端朝服以听朝玄端以燕皮弁以征不义取禽兽行射诸侯朝朝服夕深衣玄端以燕礻卑冕以朝天子以祭其祖祢）有不腆先君之器（器谓上所执箪壶）未之敢用敢以请（请行礼）昭公曰：丧人不佞失守鲁国之社稷执事以羞敢辱大礼敢辞（不敢当大礼故敢辞）景公曰：寡人有不腆先君之服未之敢服有不腆先君之器未之敢用固以请昭公曰：以吾宗庙之在鲁也。（以守我宗庙在鲁时）有先君之服未之能以服有先君之器未之能以出敢固辞（己有时未能以事人今己无有义不可以受人之礼）景公曰：寡人有不腆先君之服未之敢服有不腆先君之器未之敢用请以飨於从者（欲令受之故益谦言从者）昭公曰：丧人其何称（行礼宾主当各有所称时齐侯以诸侯遇礼接昭公昭公自嫌失国不敢以故称自称故执谦问之）公，於是乎！敫然而哭（敫然哭声貌感景公言而自伤）诸大夫皆哭（鲁诸大夫从昭公者）既哭以人为（周埒垣也。所以分别内外卫威仪今大学辟雍作侧字）以为席（车覆グ）以鞍为几以遇礼相见（以诸侯出相遇之礼相见）孔子曰：礼与其辞足观矣。（言昭公素能。若此祸不至是主书者喜为大国所唁也。）。  

吴王夫差伐齐南鄙师于息阝（息阝齐地邾郯不书兵并属吴不列於诸侯）齐人杀悼公赴於师（以说吴）吴子三日哭於军门之外。  

## ●卷二百四十  

○列国君部　勤王献捷救患  勤王  

自周室微弱诸侯力政征伐之出靡繇天子勤王之举兆於此矣。乃有为兵车之会以尊王室平戎狄之乱以救猾夏或修职贡朝聘之礼或兴仗顺伐罪之师以至纠合齐盟缮完都邑请籴邻国亻预天灾盖夹辅之所存亦大义之可见桓文之举未，或不繇斯道也。  

韩侯以时觐於宣王故韩奕之《诗》曰：韩侯入觐以其介圭入觐於王。  

秦襄公七年春周幽王用褒姒废太子立褒姒子为数欺诸侯诸侯叛之西戎犬戎与申侯伐周杀幽王骊山下而秦襄公将兵救周战甚力有功周避犬戎难东徙雒邑襄公以兵送周平王平王封襄公为诸侯。  

卫武公四十二年犬戎杀周幽王武公将兵往佐周平戎甚有功周平王命武公为侯。  

鲁隐公六年冬京师来告饥隐公为之请籴於宋卫齐郑礼也。郑伯如周始朝桓王也。（桓王即位周郑交恶至是乃朝。故曰：始）。  

八年八月丙戌郑伯以齐人朝王礼也。（初郑武公庄公为平王卿士王贰於虢桓王立周人将畀虢公政周郑交恶郑伯不以虢公得政而背王故礼之）。  

九年夏宋殇公不王（不共不职）郑伯为王左卿士以王命讨之秋郑人以王命告鲁伐宋（遣使致王命也。伐宋未得志故复更告也。）冬公会齐侯於防谋伐宋也。  

十年正月公会齐侯郑伯於中丘癸丑盟於邓为师期（寻九年会於防谋伐宋也。鲁公既会而盟盟不书非後也。盖公还告会而不告盟邓鲁地）六月戊申公会齐侯郑伯於老桃（会不书不告於庙也。老桃宋地六月无戊申戊申五月二十三日日误）壬戌公败宋师於菅庚午郑师入郜辛未归鲁庚辰郑师入防辛巳归於鲁（壬戌六月七日庚午十五日庚辰二十五日庄公後期而鲁公独败宋师故郑频独进兵以入郜防入而不有命鲁取之推公上爵让以自替不有其实故经但书鲁取以成郑志善之也。）君子谓郑庄公，於是乎！可谓正矣。以王命讨不庭（下之事上皆成礼於庭中）不贪其土以劳王爵正之体也。蔡人卫人成阝人不会王命冬齐人郑人入成阝讨违王命也。  

桓公五年秋蔡人卫人陈人从王伐郑（王自为伐郑之主君臣之辞也。）。  

庄公十八年春虢公晋侯朝王。  

十九年秋周惠王之五大夫奉子颓以伐王不克出奔温苏子奉子颓以奔卫卫师燕师伐周冬立子颓二十年冬王子颓享五大夫乐及遍舞（皆舞六代之乐）郑伯闻之见虢叔（叔虢公字）曰：寡人闻之哀乐失时殃咎必至今王子颓歌舞不倦乐祸也。夫司寇行戮（司寇刑官）君为之不举（去盛馔）而况敢乐祸乎！奸王之位祸孰大焉临祸忘忧忧必及之盍纳王乎！虢公曰：寡人之愿也。  

二十一年春胥命於弭夏同伐王城（郑虢相命弭郑地）郑伯将惠王自圉门入虢叔自北门入杀王子颓及五大夫五月王巡虢守（巡守於虢国也。天子省方谓之巡守）虢公为王宫於丰（丰虢地）。  

三十年山戎来侵燕齐桓公伐山戎救燕因割燕所至地与燕使燕共贡天子如成周时职使燕复修召公之法。  

僖公四年春齐侯以诸侯之师侵蔡蔡溃遂伐楚楚子使与师言曰：君处北海寡人处南海唯是风马牛不相及也。（楚界犹未至南海因齐处北海遂称所近牛马风逸盖末界之微事故以取喻）不虞君之涉吾地也。何故管仲对曰：昔召康公命我先君太公（召康公周太保召公也。）曰：五侯九伯女实征之以夹辅周室（五等诸侯九州之伯皆得征讨其罪齐桓因此命以夸楚）赐我先君履东至於海西至於河南至於穆陵北至於无棣（穆陵无棣皆齐境也。履所践履之界齐桓。又因以自言其盛）尔贡包茅不入王祭不共无以缩酒寡人是徵（包裹束也。茅菁茅也。束茅而灌之以酒为缩酒尚书包匦菁茅茅之为异未审）昭王南征而不复寡人是问（昭王成王之孙南巡守涉汉船坏而溺周人讳而不赴诸侯不知其故故问之）对曰：贡之不入寡君之罪也。敢不共给昭王之不复君其问诸水滨（昭王时汉非楚境故不受罪）。  

五年夏公及齐侯宋公陈侯卫侯郑伯许男曹伯会王世子於首止（惠王太子郑也。不名而殊会尊之也。首止卫地陈留襄邑县东南有首乡）秋八月诸侯盟于首止会王太子郑谋宁周（惠王以惠后故将废太子郑而立王子带故齐桓公帅诸侯会王太子以定其位）。  

七年闰六月襄王恶太叔带之难惧不立不发惠王丧而告难於齐。  

八年正月公会王人齐侯宋公卫侯许男曹伯陈世子款盟於洮谋王室也。郑伯乞盟请服也。襄王定位而後发丧。  

十一年夏杨拒泉皋伊雒之戎同伐京师入王城焚东门（杨拒泉皋皆戎邑及诸杂戎居伊水雒水之间者今伊阙北有泉亭）王子带召之也。（王子带昭公也。召戎欲因以纂位）秦晋伐戎以救周秋晋惠公平戎於王。  

十三年春齐侯使仲孙湫聘於周。且言王子带（前年王子带奔齐言欲复之）夏公会齐侯宋公陈侯卫侯郑伯许男曹伯於咸（咸卫地东郡濮阳县东南有咸城）淮夷病杞故。且谋王室也。秋为戎难故诸侯戍周齐仲孙湫致之（戍守也。致诸侯戍卒於周）十六年秋王以戎难告於齐齐徵诸侯而戍周（十一年戎伐京师以来遂为王室难）。  

二十四年秋太叔以狄师伐周（太叔王子带）王出郑处於汜。  

二十五年春秦伯师於河上将纳王狐偃言於晋侯曰：求诸侯莫如勤王诸侯信之。且大义也。继文之业而信宣於诸侯今为可矣。（侯仇为平王侯伯匡辅周室）使卜偃卜之吉晋侯辞秦师而下（辞让秦师使还顺流。故曰：下）三月甲辰次於阳樊右师围温（太叔在温故）左师逆王四月丁巳王入於王城取太叔於温杀之於隰城戊午晋侯朝王二十八年四月己巳晋文公败楚於城濮癸酉而还甲午至於衡雍作王宫於践土癸亥王子虎盟诸侯於王庭（践土宫之庭书践土别於京师）要言曰：皆奖王室无相害也。有渝此盟神明殛之俾队其师无克祚国（奖助也。渝变也。殛诛也。俾使也。队陨也。克能也。）及而玄孙无有老幼君子谓是盟也。信（合义信）谓晋，於是役也。能以德攻五月公朝於王所（王在践土非京师。故曰：所）冬诸侯会於温晋侯召王以诸侯见。且使王狩（晋侯大会诸侯而欲尊事天子以为名义自嫌︹大不敢朝周喻王出狩因得尽群臣之礼皆谲而不正之事）。  

三十年冬天王使宰周公来聘（周公天子三公兼蒙宰）公子遂如晋京师遂如晋（如京师报宰周公）。  

文公元年夏天王使毛伯来锡公命（毛国伯爵诸侯为王卿士者诸侯即位天子赐以命圭合瑞为信）叔孙得臣如周拜（谢赐命）。  

宣公九年夏孟献子聘於周王以为有礼。  

十六年冬晋侯使士会平王室定王享之。  

成公元年春晋侯使瑕嘉平戎於王（晋文十七年阝垂之役詹嘉处瑕故谓之瑕嘉）单襄公如晋拜成（谓谢晋为平戎）。  

十三年三月公如京师。  

十五年春会於戚讨曹成公（讨其杀太子而自立事）执而归诸京师。  

襄公五年王使王叔陈生戎於晋（王叔周卿士也。戎陵周室故告盟主）晋人执之士鲂如京师言王叔之贰於戎也。（王叔反有二心於戎失奉使之义故晋执之）。  

二十四年冬齐人城郏（郏王城也，於是雒斗毁王宫齐叛晋欲求媚於天子故为王城之）穆叔如周聘。且贺城。  

二十六年冬晋韩宣子聘於周王使请事（问何事来聘）对曰：晋士起将归时事於宰旅无佗事矣。（起宣子名礼诸侯大夫入天子国称士时事四时贡职宰旅蒙宰之下士言献职贡於宰旅不敢斥尊）王闻之曰：韩氏其昌阜於晋乎！辞不失旧（阜大也。言闻周衰诸侯莫能如礼唯韩起不失）昭公二十二年六月王子朝因旧官百工之丧职秩者与灵景之族以作乱单子逆悼王於庄宫以归（悼王王猛也。）鲁叔鞅至自京师言王室之乱十月晋籍谈荀跞帅九州之戎（九州戎陆浑戎也。州乡属也。五州为乡）及焦瑕温原之师（晋四邑）以纳王於王城十一月乙酉王子猛卒己丑敬王即位十二月庚戌晋籍谈荀跞贾辛司马督（司马乌）帅师军於阴（籍谈所军）於侯氏（荀跞所军）於泉（贾辛所军）次於社（司马督所次）王师军於汜於解次於任人（五师分在三邑）闰月晋箕遗乐徵右行诡济师取前城（三子晋大夫济师渡伊雒）军其东南王师军於京楚辛丑伐京毁其西南（京楚子朝所在）。  

二十三年正月壬寅二师围郊（二师王师晋师也。）癸卯郊溃（二邑皆子朝所得）丁未晋师在平阴王师在泽邑王使告间（子朝败故）庚戌还（晋师还）六月壬午子朝入於尹（自京入尹氏之邑）庚寅单子刘子樊齐以王如刘（辟子朝出居刘子邑）甲午王子朝入於王城次於左巷（近东城）七月戊申罗纳诸庄宫（罗周大夫ツ之子）。  

二十四年三月庚戌晋侯使士景伯氵位问周故（氵位临也。就问子朝敬王知谁曲直）士伯立於乾祭而问於介众（乾祭王城北门介大也。）晋人乃辞王子朝不纳其使（众言子朝曲故）六月壬申王子朝之师攻瑕及杏皆溃（瑕杏敬王邑）郑伯如晋子太叔相见范献子献子曰：若王室何对曰：老夫其国家不能恤敢及王室抑人亦有言曰：嫠不恤其纬（嫠寡妇也。织者常苦纬少寡妇所宜忧）而忧宗室之陨为将及焉（恐祸及己）今王室实蠢蠢焉（蠢蠢动扰貌）吾小国惧矣。然大国之忧也。吾侪何知焉吾子其早图之《诗》曰：瓶之罄矣。惟之耻（诗小雅大器瓶小器常禀於者而所受罄尽则为无馀故耻之）王室之不宁晋之耻也。献子惧而与宣子图之（宣子韩起）乃徵会於诸侯期以明年（为明年黄父传）。  

二十五年夏叔诣会晋赵鞅宋乐大心卫北宫喜郑游吉曹人邾人滕人薛人小邾人于黄父谋王室也。（王室有子朝乱谋定之）赵简子令诸侯之大夫（简子赵鞅）输王粟具戍人曰：明年将纳王（纳王於王城）。  

二十六年四月单子如晋告急七月己巳刘子以王出（师败惧而出）庚午次於渠（渠周地）王城人焚刘（烧刘子邑）丙子王宿於褚氏（雒阳县南有褚氏亭）丁丑王次於萑谷庚辰王入於胥靡辛巳王次於滑（萑谷胥靡皆周地胥靡滑本郑邑）晋知跞赵鞅帅师纳王使女宽守关塞（女宽晋大夫关塞雒阳西南伊关口也。守之备子朝）十月丙申王师起於滑辛丑在郊（郊子朝邑）遂次於尸十一月辛酉晋师克巩（知跞赵鞅之师）召伯盈逐王子朝（伯盈本党子朝晋师克巩知子朝不成更逐之而逆敬王）王子朝及召氏之族毛伯得尹氏固南宫へ奉周之典籍以奔楚（尹召二族皆奔故称氏重见尹固名者为後还见杀）阴忌奔莒以叛（阴忌子朝党莒周邑）召伯逆王於尸及刘子单子盟（召伯新还故盟）遂军圉泽次於是上（圉泽是上皆周地）癸酉王入於成周（成周今雒阳）甲戌盟於襄宫（襄王之庙）晋师使成公般戍周而还（般晋大夫）十二月癸未王入於庄宫（庄宫在王城）。  

二十七年十二月晋籍秦致诸侯之戍於周。  

三十二年秋八月王使富辛与石张如晋请城成周（子朝之乱其馀党多在王城敬王畏之徙都成周成周狭小故请城之）天子曰：天降祸於周俾我兄弟并有乱心以为伯父忧（俾使也。兄弟谓子朝也。伯父谓晋侯）我一二亲昵甥舅不遑启处於今十年（谓二十三年二师围郊至於今）勤戍五年（谓二十八年晋籍秦致诸侯之戍至於今）余一人无日忘之（念诸侯劳）闵闵焉如农夫之望岁惧以待时（闵闵忧貌遭乱尝闵闵异望安定如农夫之忧饥异望来岁之将熟）伯父。若肆大惠复二文之业弛周室之忧（肆展放也。二文谓文侯仇文公重耳也。弛犹解也。）徼文武之福以固盟主宣昭令名则余一人有大愿矣。昔成王合诸侯城成周以为东都崇文德焉（作成周迁殷民以为京师之东都所以崇文王之德）今我欲徼福假灵於成王成周之城俾戍人无勤诸侯用宁蝥贼远屏晋之力也。（蝥贼喻灾害）其委诸伯父使伯父实重图之俾我一人无徵怨於百姓（徵召也。）而伯父有荣施先王庸之（庸功也。徼先王之灵以为大功）范献子谓魏献子曰：与其戍周不如城之天子实云：（云：欲罢戍而城）虽有後事晋勿与知可也。从王命以纾诸侯晋国无忧是之不务而。又焉从事魏献子曰：善使伯音对（伯音韩不信）曰：天子有命敢不奉承以奔告於诸侯迟速衰序（衰差也。序次也。），於是焉在（在周所命）冬十一月晋魏舒韩不信如京师合诸侯之大夫於狄泉寻盟。且令城成周己丑士弥牟营成周计丈数（计所当城之丈数）揣高卑（度高曰：揣）度厚薄仞沟洫（度深曰：仞）物土方议远迩（物相也。相取土之方面远近之宜）量事期（知事几时毕）计徒庸（知用几人功）虑材用（知费几材用）书饣侯粮（知用几粮食）以令役於诸侯属役赋丈（付所当城尺丈）书以授帅（帅诸侯之大夫）而效诸刘子（效致也。）韩简子临之以为成命。  

定公六年四月周儋翩率王子朝之徒因郑人将以作乱於周（儋翩子朝馀党）郑，於是乎！伐冯滑胥靡负黍狐人阙外（郑伐周六邑阳城县西南有负黍亭）六月晋阎没戍周。且城胥靡（为下天王出居姑莸）十二月天王处於姑莸（起姑莸周）辟儋翩之乱也。  

七年十一月戊午单子刘子逆王於庆氏（地庆氏守姑莸大夫）晋籍秦送王己巳王入於王城秦孝公十九年天子致伯孝公使公子少官率师会诸侯於逢泽（开封东北有逢泽）朝天子。  

○列国君部　献捷  

春秋之义凡诸侯有四夷之功则献捷於王所以表杀敌之为果示我武之惟扬繇是操仗大功悬首藁邸恺歌斯作用警不庭者矣。至有尊奉霸王协比同盟爰行执讯之仪用敦睦邻之好既渎遗俘之礼有鬼不之典褒贬之义旧典存焉。  

鲁庄公三十一年六月齐侯来献戎捷。  

僖公二十一年冬楚子伐宋楚人使宜申来献捷。  

二十八年晋文公败楚於城濮献楚俘於王振旅恺以入於晋（恺乐也。）献俘授馘饮至大赏（授数也。献楚俘於庙）。  

鲁宣公十五年七月晋侯使赵同献狄俘於周。  

十六年春晋士会帅师灭赤狄甲氏及留吁铎辰（铎辰留吁之属）三月献狄俘（献於王也。）。  

成公二年十一月晋师及诸侯之师战於案齐师败绩晋景公使巩朔献齐捷於周王弗见使单襄公辞焉曰：蛮夷戎狄不式王命（式用也。）淫湎毁常王命伐之则有献捷王亲受而劳之所以惩不敬劝有功也。兄弟甥舅侵败王略（兄弟同姓国甥舅异姓国略经略法度）王命伐之告事而已不献其功所以敬亲匿（告伐事而不献囚俘）禁淫慝也。（淫慝为贼掠百姓取囚也。）今叔父克遂有功於齐（克能也。）而不使命卿镇抚王室所使来抚余一人而巩伯实来未有职司於王室（巩朔上军大夫非命卿名位不达於王室）。又奸先王之礼（谓献齐捷）余虽欲於巩伯（欲受其献）其敢废旧典以忝叔父夫齐甥舅之国也。而大师之後也。（齐世与周昏故曰：甥舅）宁不亦淫从其欲以怒叔父抑，岂不可谏诲士庄伯不能对（庄伯巩朔）王使委於三吏（委属也。三吏三公也。）礼之如侯伯克敌使大夫告庆之礼降於卿礼一等王以巩伯宴而私贿之使相告之曰：非礼也。勿籍（相相礼者籍书也。王畏晋故私宴贿以慰巩朔）。  

十六年晋厉公与楚战於鄢陵楚师败绩十二月晋侯使至献楚捷於周。  

襄公十五年六月郑子展子产帅师伐陈入之八月子产献捷於晋（献入陈之功而不献其俘）戎服将事（戎服军旅之衣异於朝服）晋人问陈之罪对曰：昔虞阏父为周陶正以服事我先王（阏父舜之後当周之兴阏父为武王陶）我先王赖其利器用也。与其神明之後也。（舜圣故谓之神明）庸以元女大臣配胡公（庸用也。元女武王之长女胡公阏父之子满也。）而封诸陈以备三恪（周得天下封夏殷二王後。又封舜後谓之恪并二王後为三国其礼转降示敬而已。故曰：三恪）则我周之自出至於今是赖（言陈周之甥至今赖周德）桓公之乱蔡人欲立其出（陈桓公鲍卒，於是陈乱事在鲁桓五年蔡出桓公之子厉公也。）我先君庄公奉五父而立之（五父佗桓公弟杀太子免而代之郑庄公因就定其位）蔡人杀之（欲立其出故）我。又与蔡人奉戴厉公（奉戴犹奉事）至於庄宣皆我之自立（陈庄公宣公皆厉公子）夏氏之乱成公播荡。又我之自入君所知也。（播荡流移失所也。宣公十一年陈夏徵舒杀灵公灵公之子成公奔晋自晋因郑而入也。）今陈忘周之大德蔑我大惠弃我姻亲介恃楚众以冯陵我敝邑不可亿逞（亿度也。逞尽也。）我是以有往年之告（谓郑伯稽首告晋请伐陈）未获成命（未得伐陈命）则有我东门之役（前年陈从楚伐郑东门）当陈隧者井堙木刊敝邑大惧不竞而耻大臣（上辱大臣之灵）天诱其衷启敝邑心（启开也。开道其心故得胜）陈知其罪授手於我用敢献功晋人曰：何故侵小对曰：先王之命唯罪所在各致其辟（辟诛也。）。且昔天子之地一圻（方千里）列国一同（方百里）自是以衰（衰差降）今大国多数圻矣。若无侵小何以至焉晋人曰：何故戎服对曰：我先君武庄为平桓卿士（郑武公庄公为周平王桓王卿士）城濮之役文公布命曰：各复旧职（晋文公）命我文公戎服辅王以受楚捷不敢废王命故也。（城濮在僖公二十八年）士庄伯不能诘（士庄伯士弱也。）复於赵《文子》《文子》曰：其辞顺犯顺不祥乃受之。  

定公六年夏季桓子如晋献郑俘也。（献此春取匡之俘也。）。  

○列国君部　救患  

亲仁善邻有国之本也。周亟┰患诸侯之礼也。盖夫天道难谌灾或作地利不至饥馑遂臻必当通其有无行其彼此岁凶则告籴以舒其难国富则饩粟以矜其民故虽天灾流行而乃人用不匮。若其兵戈互举强弱相敝则必救以师旅释围解斗立其宗社兴灭固存，或以定霸之宜，或以同盟之故仗其大义矜其无资斯乃侯伯之道也。其，或以暴易暴以众凌寡亦五霸之罪人也。  

鲁桓公六年夏北戎伐齐齐侯使乞师於郑郑太子忽帅师救齐六月大败戎师获其二帅大良少良甲首三百以献於齐（甲首被甲者首），於是诸侯之大夫戍齐。  

庄公三十二年夏宋公齐侯遇於梁丘初齐侯为楚伐郑之故请会於诸侯（楚伐郑在二十八年谋为郑报楚）宋公请先见於齐侯故夏遇於梁丘（齐善宋之请见故进其班）。  

闵公元年正月狄人伐邢（狄伐邢在往年冬）管敬仲言於齐侯曰：戎狄豺狼不可厌也。（敬仲管夷吾）诸夏亲匿不可弃也。（诸夏中国也。匿近也。）宴安毒不可怀也。（以宴安比之毒）诗云：，岂不怀归畏此简书（诗小雅也。文王为西伯劳来诸侯之诗）简书同恶相恤之谓也。（同恤所恶）请救邢以从简书齐人救邢。  

僖公元年春齐率诸侯之师救邢次於聂北邢人溃出奔师（奔聂北之师也。邢溃不书不告也。）师遂逐狄人具邢器用迁之师无私焉（皆撰具还之无所私也。）夏邢迁於夷仪诸侯城之救患也。凡侯伯救患分灾讨罪礼也。  

二年春诸侯城楚丘而封卫焉（君死国灭故传言封）卫国有狄人之败出处於漕齐桓公救而封之遗之车马器服焉卫人思之欲厚报之作木瓜之诗。  

六年秋楚人围许以救郑（楚子不亲围以围者告）诸侯救许乃还十二年春诸侯城卫楚丘之郛惧狄难也。  

十三年冬晋荐饥（麦禾皆不熟）使乞籴於秦秦伯谓子桑与诸乎！对曰：重施而报君将何求（言不损秦）重施而不报其民必携携而讨焉无众必败（不义故民不从之）谓百里与诸乎！（百里秦大夫）对曰：天灾流行国家代有救灾邻道也。行道有福丕郑之子豹在秦请伐晋（欲为父报仇）秦伯曰：其君是恶其民何罪秦，於是乎！输粟於晋自雍及纟相继（雍秦国都绛晋国都）命之曰：舟之役。  

十五年春楚人伐徐徐即诸夏故也。三月诸侯盟於牡丘寻葵丘之盟。且救徐也。（葵丘盟在九年）孟穆伯帅师及诸侯之师救徐诸侯次於匡以待之秋伐厉以救徐也。  

是年秦伐晋获晋侯秦与晋平晋。又饥秦伯。又饩之粟曰：吾怨其君而矜其民。且吾闻唐叔之封也。箕子曰：其後必大晋其庸可异乎！（唐叔晋始封之君武王之子箕子商王帝乙之子纣之庶兄）姑树德焉以待能者，於是秦始征晋河东置官司焉。  

十八年春宋公曹伯卫人邾人伐齐夏师救齐狄救齐（师鲁师也。）。  

二十年秋齐狄盟於邢为邢谋卫难也，於是卫方病邢。  

二十二年宋公卫侯许男滕子伐郑楚人伐宋以救郑。  

二十七年冬楚子及诸侯围宋宋公孙固如晋告急先轸曰：报施救患取威定霸，於是乎！在矣。（先轸晋下军之佐）狐偃曰：楚始得曹而新昏於卫。若伐曹卫楚必救之则齐宋免矣，於是乎！於被庐作三军谋元帅出戍释宋围一战而霸文之教也。  

二十八年春晋侯伐卫楚人救卫不克晋执卫侯公为之请纳玉於王与晋侯皆十王许复之三十三年秋晋阳处父侵蔡楚子上救之。  

文公三年冬公如晋十有二月己巳公及晋侯盟晋阳处父帅师伐楚救江（时楚人围江晋师伐楚楚国有难则江围自解）。  

宣公元年六月陈灵公受盟於晋秋楚子侵陈遂侵宋赵盾帅师救陈宋会於林以伐郑也。楚贾救郑遇於北林（与晋师相遇荧阳中牟县西南有林亭在郑北）囚晋解扬晋人乃还。  

二年春秦师伐晋以报崇也。（伐崇在元年）遂围焦（焦晋河外邑）夏晋赵盾救焦遂自阴地及诸侯之师侵郑（阴地晋河南山北自上雒以东至陆浑）以报大棘之役楚斗椒救郑曰：能欲诸侯而恶其难乎！遂次於郑以待晋师赵盾曰：彼宗竞於楚殆将毙矣。（竞︹也。斗椒。若敖之族自子文以来世为令尹）姑益其疾乃去之（欲示弱以骄之）。  

十年冬楚子伐郑晋士会救郑逐楚师於颍北（颍水出河南阳城至下蔡入淮）诸侯之师戍郑。  

成公十七年正月郑子驷侵晋虚滑（虚滑晋二邑滑故滑国为秦所灭时属晋後属周）卫北官括救晋侵郑至於高氏（不书救以侵告高氏在阳翟县西南）五月楚公子成公子寅戍郑公会尹武公单襄公及诸侯伐郑自戏童至於曲洧（今新汲县治曲洧）六月楚子重救郑师於首止诸侯还（畏楚强）冬诸侯伐郑（前夏未得志故）十月庚午围郑楚公子申救郑师於汝上十一月诸侯还（不书围畏楚救）。  

十八年冬十一月楚子重救彭城伐宋（使偏师与郑人侵宋子重为後镇）宋华元如晋告急韩献子为政（，於是栾书卒韩厥代将中军）曰：欲求得人必先勤之（勤恤其急）成霸安疆自宋始矣。晋侯师於台谷以救宋（台谷阙畏）遇楚师於靡角之谷楚师还（畏晋强也。靡角宋地）晋士鲂来乞师（将救宋）季《文子》问师数於臧武仲（武仲宣叔之子）对曰：伐郑之役知伯实来下军之佐也。（知伯荀）今彘季亦佐下军（彘季士鲂）如伐郑可也。（伐郑在十七年）事大国无失班爵而加敬焉礼也。从之（从武仲言）十二月孟献子会於虚丁谋救宋宋人辞诸侯而请师以围彭城（不敢烦诸侯故但请其师襄公元年围彭城）。  

襄公元年夏五月晋韩厥荀偃帅诸侯之师伐郑入其郛（苟偃经不书非元帅）败其徒兵於洧上（徒兵步兵洧水出密县东南至长平入颍），於是东诸侯之师次於曾阝以待晋师（齐鲁曹邾杞）晋师自郑以曾阝之师侵楚焦夷及陈（，於是孟献子自曾阝先归不与侵陈楚故不书）晋侯卫侯次於戚以为之援（为韩厥援）秋楚子辛救郑侵宋吕留（吕留二县今属彭城郡）不成围而还郑子然侵宋取犬丘。  

五年九月丙午盟於戚会吴。且命戍陈也。（公及其会而不书盟非公後会盖不以盟告庙）楚子囊为令尹（公子贞）范宣子曰：我丧陈矣。楚人讨贰而立子囊必改行（改子辛所行）而疾讨陈（疾急也。）陈近於楚民朝夕急能无往乎！有陈非吾事也。无之而後可（言晋力不能及陈故七年陈侯逃归）冬诸侯戍陈（备楚）子囊伐陈十一月甲午会於城棣以救之。  

七年楚子囊围陈会於为阝以救之。  

十年冬诸侯之师城虎牢而戍之晋师城梧及制士鲂魏绛戍之郑及晋平楚子囊救郑。  

十四年春吴告败於晋（前年为楚所败）会於向为吴谋楚故也。（谋为吴伐楚）范宣子数吴之不德也。以退吴人（吴伐楚丧故以为不德数而遣之卒不为伐楚）。  

二十三年秋齐侯伐卫遂伐晋（两事故言遂）八月叔孙豹帅师救晋次於雍榆（豹救晋待命於雍榆故书次雍榆晋地汲郡朝歌县东有雍城）二十四年秋齐侯闻将有晋师使陈无宇从启疆如《楚辞》。且乞师冬楚子伐郑以救齐门於东门次於棘泽（以齐无宇乞师故也。）诸侯还救郑（夷仪诸侯）。  

昭公十一年秋季孙意如会晋韩起齐国弱宋华亥卫北宫佗郑罕虎曹人杞人於厥谋救蔡（不书救蔡不果救）。  

二十二年春宋华氏之乱诸侯之戍谋曰：若华氏知困而致死楚耻无功而疾战非吾利也。不如出之以为楚功其亦无能为也。已（言华氏不能复为宋患）救宋而除其害。又何求乃固请出之宋人从之己巳宋华亥向宁华定华ァ华登皇奄伤省臧士平出奔楚（华ァ已下五子不书非卿）。  

二十五年九月己亥公孙於齐次於阳州齐侯将唁公於平阴公先至於野井齐侯曰：寡人之罪也。使有司待於平阴为近故也。（齐侯自咎本不敕有司远诣阳州而欲近会於平阴故令鲁侯过共先至野井远见迎逆自咎以谢公）《书》曰：公孙於齐次於阳州齐侯唁公於野井礼也。将求於人则先下之礼之善物也。（物事也。谓先至於野井）齐侯曰：自莒疆以西请致千社（二十五家为社千社二万五千家欲以给公）以待君命（待君伐季氏之命）寡人将帅敝赋以从执事唯命是听君之忧寡人之忧也。十二月庚辰齐侯围郓（欲取以居公不书围郓人自服不成围）。  

定公五年夏归粟於蔡（蔡为楚所围饥乏故鲁归之粟）以周亟矜无资（亟急也。）。  

六月申包以秦师至秦子蒲子虎帅车五百乘以救楚（五百乘三万七千五百人）子蒲曰：吾未知吴道（道犹法术）使楚人先与吴人战而自稷会之大败夫王於沂（稷沂皆楚地）吴人获射於柏举（射楚大）其子帅奔徒（夫奔徒楚散卒）以从子西败吴师於军祥（楚地）。  

八年夏齐国夏高张伐我西鄙（报上二侵）晋士鞅赵鞅荀寅救我（救不书齐师已去未入境）。  

十五年夏郑罕达败宋师於老丘（罕达子{差齿}之子老丘宋地宋公子地奔郑郑人为之伐宋欲取此以处之见哀公十二年）齐侯卫侯次於蘧谋救宋也。  

哀公六年春吴伐陈复修旧怨也。（元年未得志故也。）楚子曰：吾先君与陈有盟不可以不救乃救陈师于城父（陈盟在昭公十三年）秋七月楚子在城父将救陈卜战不吉卜退不吉王曰：。然则死也。再败楚师不如死（前已败於柏举今。若退还亦是败）弃盟逃雠亦不如死死一也。其死雠乎！命公子申为王不可则命公子结亦不可则命公子启（《申子》西结子期启子闾皆昭王兄）五辞而後许将战王有疾庚寅昭王攻大宜卒於城父（大宜陈地吴师所在）。  

七年八月宋人围曹郑桓子思曰：宋人有曹郑之患也。不可以不救（桓谥）冬郑师救曹侵宋。  

十年冬楚子期伐陈（陈即吴故）吴延州来季子救陈谓子期曰：二君不务德（二君吴楚）而力争诸侯民何罪焉我请退以为子名务德而安民乃还。  

十七年夏六月赵鞅围卫齐国观陈救卫（国观国书之子）得晋人之致师者子玉使服而见之（释囚服服其本服）曰：国子实执齐柄而命曰：无辟晋师岂敢废命（欲必敌晋）子。又何辱（言不烦来致师自将往战）简子曰：我卜伐卫未卜与齐战乃还（畏子玉）。  

二十七年夏晋荀瑶帅师伐郑次於桐丘郑驷弘请救於齐（弘驷子）齐师将兴陈成子属孤子三日朝（属会死事者之子使朝三日以礼之）设乘车两马系五邑焉（乘车两马大夫服。又加之五邑）召颜涿聚之子晋曰：隰之役而父死焉（隰役在二十三年）以国之多难未女恤也。今君命女以是邑也。服车而朝毋废前劳乃救郑及留舒违七里人不知（留舒齐地违去也。）及濮雨不涉（濮水在陈留酸枣县傍河东北经济阴至高平入济水）子思曰：大国在敝邑之宇下是以告急今师不行恐无及也。（子思国参）成子衣制杖戈（制两衣也。）立於阪上马不出者助之鞭之知伯闻之乃还（畏其得众心）曰：我卜伐郑不卜敌齐。  

秦昭王立王母宣太后楚女也。楚怀王怨前秦败楚於丹阳而韩不救乃以兵围韩雍氏韩使公仲侈告急於秦秦昭王新立太后楚人不肯救公仲因甘茂为韩言於秦昭王曰：公仲方有得秦救故敢楚也。今雍氏围秦师不下ゾ公仲。且仰首而不朝公叔。且以国南合於楚楚韩为一魏氏不敢不听。然则伐秦之形成矣。不识坐而待伐孰与伐人之利秦王曰：善乃下师於ゾ以救韩楚兵去。  

齐威王八年楚大发兵加齐齐王使淳于髡之赵请救兵赍黄金千镒白璧十双车马百驷髡辞而行至赵赵王与之精兵十万革车千乘楚闻之夜引兵而去威王大悦。  

## ●卷二百四十一  

○列国君部　崇祀旌表礼士崇祀  

祀为大事乃有国之通规祭不越望实诸侯之常礼故山川神祗，於是乎！举之水旱疠疫，於是乎！祷之享以克诚荐以备物是以祭则受福民赖其赐然而鲁。  

郊上帝盖以周公之故秦作西始僭王者之仪自兹已降兴伪益多矣。若乃荐事不时将命不肃慢神冫卖祀盖有司之过也。  

虢公当鲁庄公三十二年七月有神降於莘虢公使祝应宗区史へ享焉曰：神赐之土田（祝太祝也。宗宗人也。史太史应区へ皆名）。  

晋献公十六年伐霍魏耿而赵夙为将伐霍霍公求[B12H]齐（求一作来）晋大旱卜之曰：霍太山为崇使赵夙召霍君於齐复之以奉霍太山之祀。  

晋复禳二十二年灭虞虏虞公而修虞祀（虞所祭祀命祀也。）。  

鲁僖公三十一年四月四卜郊不从乃免牲（龟曰：卜不从不吉也。卜郊不吉故免牲免犹纵也。）犹三望（三望分野之星国中山川皆因郊祀望而祭之鲁废郊天而修其小祀。故曰：犹犹者可止之辞）望郊之细也。不郊亦无望可也。诸侯不得郊天鲁以周公故得用天子礼乐故郊为鲁常祀鲁颂曰：周公之孙庄公之子龙旗承祀六辔耳耳春秋匪解享祀不忒（周公之孙庄公之子谓僖公也。耳耳然至盛也。交龙为旗承祀谓视祭祀也。四马故六辔春秋犹言四时也。忒变也。）皇皇后帝皇祖后稷享以も牺是飨是宜降福既多（も赤牺纯也。皇皇后帝谓天也。成王以周公功大命鲁郊祭天亦配之以君祖后稷其牲用赤牛纯色与天子同也。天亦享之宜之多与之福）。  

宣公三年王正月郊牛之口伤改卜牛牛死乃不郊（牛不称牲未卜日也。）犹三望其言之何（据食角不言之）缓也。（辞间容之故为缓不。若食角急也。别天牲主以角书者讥宣公养牲不谨敬不洁清而灾重事至尊故详录其简甚）曷为不复卜（据定十五年牛死改卜牛）养牲养二卜（二卜语在下）帝牲不吉（帝皇天大帝在北辰之中主总领天地五帝群神也。不吉者有灾）则扳稷牲而卜之（先卜帝牲养之有灾更引稷牲卜之以为天牲养之凡当二卜尔复不吉不复郊）帝牲在于涤三月（涤宫名养帝牲三牢之处也。谓之涤者取其荡涤洁清三牢者各主一月取三月一时足以充其天牲）於稷者唯具是视（视其身体具无灾害而已不特养于涤宫所以降稷尊帝）郊则曷为必祭稷（据郊者主为祭天）王者必以其祖配（祖谓后稷周之始祖姜原履大人迹所生配配食也。）王者则曷为必以其祖配（据方父事天）自内出者无匹不行（匹合也。无所与会合则不行）自外至者无主不止（必得主人乃止者天道ウ昧故惟人道以接之不以文王配者重本尊始之义也。故孝经曰：郊祀后稷以配天宗祀文王於明堂以配上帝上帝五帝在太微之中迭生子孙更王天下书改卜者善其应变得礼）。  

成公七年正月鼷鼠食郊牛角改卜牛鼷鼠。又食牛角乃免牛（称牛未卜日免放也。免牛可也。不郊非礼也。）冬大雩（书过）。  

十七年九月辛丑用郊夏之始可以承春以秋之末承春之始盖不可矣。（郊春事也。僖公时四月卜郊不从《传》曰：四月不时春言可者方明秋末之不可故以是为犹可也。）九月用郊用者不宜用也。宫室不设不可以祭衣服不修不可以祭车马器械不备不可以祭有司一人不备其职不可以祭祭者荐其时也。荐其敬也。荐其美也。非享味。  

襄公七年四月三卜郊不从乃免牲孟献子曰：吾今而後知有卜筮夫郊祀后稷以祈农事也。是故启蛰而郊郊而後耕今既耕而卜郊宜其不从也。（启蛰夏正建寅之月耕谓春分）。  

昭公三年八月大雩旱也。  

八年秋大雩（不旱而雩过也。）。  

十六年九月大雩旱也。郑大旱使屠击祝款竖付有事於桑山（三子郑大夫有事祭也。）斩其木不雨子产曰：有事於山山林也。（养护令繁殖）而斩其木其罪大矣。夺之官邑。  

二十五月七月上辛大雩季辛。又雩季者有中之辞也。（不言中辛中辛无事）。又有继之辞也。（缘有上辛大雩故言。又也。）。  

定公十五年正月鼷鼠食郊牛牛死改卜牛（不言所食处举死重也。改卜礼也。）五月辛丑郊（书过）。  

哀公元年鼷鼠食郊牛改卜牛夏四月辛巳郊（书过也。不言所食所食非一处）。  

晋平公二十三年郑子产聘於晋（鲁昭公七年也。）晋侯有疾韩宣子逆客私焉（私语）曰：寡君寝疾於今三月矣。并走群望（晋所望祀山川皆走往祈祷）有加而无瘳今梦黄熊入於寝门其何厉鬼也。对曰：以君之明子为大政其何厉之有昔尧殛鲧于羽山（羽山在东海祝其县西南）其神化为黄熊以入于羽渊实为夏郊三代祀之（鲧禹父夏家郊祀之历殷周二代。又通在群神之数并见祀）晋为盟主其或者未之祀也。乎！（言周衰晋为盟主）韩子祀夏郊晋侯有间（祀鲧间差也。）赐子产莒之二方鼎（方鼎莒所贡）。  

楚共王无蒙有宠子五人无立焉乃大有事於群望（群望星辰山川）而祈曰：请神择於五人者使主社稷乃遍以璧见于群望曰：当璧而拜者神所立也。谁敢逆之既乃与巴姬密埋璧於太室之庭使五人齐而长幼入拜康王跨之灵王肘加焉子干子皆远之平王弱抱而入再拜皆压纽。  

秦襄公八年攻戎救周列为诸侯而居西八年自以为主少昊之神作西祠白帝其牲用骝驹黄牛羝羊各一云：（骝赤马黑鬣尾也。羝牡羊也。）。  

文公十年东猎渭之间（渭二水名）卜居之而吉文公梦黄蛇自天下属地（属著也。）其口止於衍（音孚三辅谓山陵间为衍今之州盖取名於此也。）文公问史敦（秦之太史敦其名也。）敦曰：此上帝之徵君其祠之，於是作用三牲郊祭白帝焉自未作（雍旁有吴阳地也。）而雍旁故有吴阳武雍东有好皆废无祀，或曰：自古以雍州积高神明之奥（土之可居曰：奥）故立郊上帝诸神祠皆聚云：  

十九年获。若石云：于陈仓北阪城祀之（其质如石似肝陈仓之北阪上城中也。云：语辞也。）其神或岁不至或岁数来也。常以夜光辉。若流星从东方来集于祠城。若雄雉其声殷殷云：野鸡夜鸣（殷殷声也。云：传声之乱也。野鸡亦雉也。避吕后讳。故曰：野鸡言陈宝。若来而有声则野鸡皆鸣以应之也。上言雄雉下言野鸡史文也。殷音隐）以一牢祠之名陈宝（陈仓县有宝夫人祠或一岁二岁与叶君合叶君神来时天为之殷殷雷鸣雉为之ず也。）作陈宝祠灵公三年作上下上祭黄帝下祭炎帝。  

德公立卜居雍（即今之雍县）子孙饮马於河遂都雍雍之诸祠自此兴用三百牢於作伏祠（六月伏日也。周时无至此乃有之伏者谓阴气将起迫於残阳而未得升故为藏伏因名伏日也。立秋之後以金代火金畏於火故至庚日必伏庚金也。）磔狗邑四门以御蛊灾。  

宣公四年作密於渭南祭青帝。  

献公十七年栎阳雨金献公自以为得金瑞故作畦栎阳而祀白帝。  

昭襄王五十四年郊见上帝於雍。  

赵襄子为知伯所攻奔于晋阳原过从後至於王泽见三人自带以上可见自带以下不可见与原过竹二节莫通曰：为我以是遣赵毋┰原过既至以告襄子襄子斋三日亲自剖竹有朱《书》曰：赵毋┰余霍泰山（在河东永安县）山阳侯天使也。三月丙戌余将使女反灭知氏女亦立我百邑余将赐女林胡之地至于後世。且有伉王亦黑龙面而鸟蜀鬓麋髭顽大膺大胸修下而冯左衽界乘（修或作随界一作介）奄有河宗至於休溷诸貉南伐晋别北灭黑姑襄子再拜受三神之令後灭知氏遂祠三神於百邑使原过主霍泰山祠祀。  

○列国君　旌表  

古者友邦蒙君莫不奉天子赞教化推之弥广四海是准。然则宥善竞劝之道莫过乎！旌别良淑表章功行则有报乃忠力褒其高节显杨茂烈昭明嘉绩繇是辞形铭篆恩崇赏典尊宠殊品封赐特厚逮夫既往礼亦异数生荣死哀而尽在懿德英风而可尚贤哲之嗣靡绝社稷之功用答垂裕後昆率为彝制俾夫千载之下义声凛然矣。  

鲁庄公及宋人战于乘丘县贲父御卜国为右（县卜皆氏也。凡车右勇力者为之）马惊败绩（惊奔失列）公队佐车授绥（戎车之贰曰：佐授绥乘公）公曰：末之卜也。（末之犹微哉！言卜国无勇）县贲父曰：他日不败绩今日败绩是无勇也。（公他日战其御马未尝惊奔）遂死之（因即赴敌而死）圉人浴马有流矢在白肉（圉人掌养马者白肉股里肉）公曰：非其罪也。（流矢中马非御与右之罪）遂诔之（诔其赴敌之功）士之有诔自此始也。  

晋文公初返国赏从士及功臣大者封邑小者尊爵未尽行赏周襄王以弟带难出居郑地来告急晋初定欲发兵恐他乱起是以赏从士未至隐者介子推推亦不言禄禄亦不及推曰：献公之子九人唯君在矣。惠怀无亲外内弃之天未绝晋必将有主主晋祀者非君而谁天实启之二三子以为己力不亦诬乎！窃人之财犹曰：是盗况贪天之功以为己力乎！下冒其罪上赏其奸上下相蒙（蒙欺也。）难与处矣。其母曰：盍亦求之以死谁怼推曰：尤而效之罪。又甚焉。且出怨言不食其禄母曰：亦使知之。若何对曰：言身之文也。身欲隐安用文之文之是求显也。其母曰：能如此乎！与女偕隐至死不复见介子推从者怜之乃悬书宫门曰：龙欲上天五蛇辅之龙已升去四蛇各入其宇一蛇独怨终不见处所文公出见其《书》曰：此介子推也。吾方忧王室未图其功使人召之则亡遂求所在闻其入绵上山中（绵上晋地在西河介休县南），於是文公环绵上山中而封之以为介推田号曰：介山以记吾过。且旌善人。  

楚庄王时令尹子扬（子杨子文之子）为司马子越讠替而杀之（子越姓斗名椒）子越既为令尹将攻王战于皋浒遂灭。若敖氏其欺也。孙箴尹克黄（箴尹官名克黄子杨之子）使於齐还及宋闻乱其人曰：不可以入矣。箴尹曰：弃君之命独谁受之君天也。天可逃乎！遂归复命而自拘於司败王思子文之治楚国也。曰：子文无後何以劝善使复其所改命曰：生（易其名也。）。  

孙叔敖为楚相既卒数年庄王欲以优孟为相优孟曰：楚相孙叔敖持廉至死方今妻子穷困负薪而食不足为也，於是庄王谢优孟乃召孙叔敖子封之寝丘四百户以奉其祀。  

卫献公时太史柳庄寝疾公曰：若疾革虽当祭必告（在固始）公再拜稽首请於尸曰：有臣柳庄也。者非寡人之臣社稷之臣也。闻之死请往不释服而往（革急也。）遂以衤遂之（急吊贤者祭服以衤遂臣亲贤也。所以衤遂之者以其不用袭也。凡衤遂以敛之）与之邑裘氏与县潘氏书而纳诸棺曰：世世万子孙毋变也。公子专字子鲜献公弟也。献公出奔子鲜与宁喜言纳公，公入而宁喜专公患之公孙免馀攻宁氏杀喜及右宰尸诸朝子鲜终身不仕公丧之如税服终身（税即む也。脱君裳缕细而希非五服之常本无月数痛愍子鲜故特为此服无月数而献公寻毙故言终身）。  

齐景公时伐晋夷仪敝无存先登死齐侯谓夷仪人曰：得敝无存者以五家免（给其五家令常不共役事）乃得其尸公三衤遂之（衤遂衣也。比殡三加衤遂深礼厚）与之犀轩与直盖（犀轩卿车）而先归之坐引者以师哭之（停丧车以尽哀也。君方为位而哭故挽丧者不敢立也。）亲推之三（齐侯自推丧车轮三转）。  

卫庄公德孔悝立已依礼褒之故孔悝之鼎铭曰：六月丁亥公假於太庙（孔悝大夫）公曰：叔舅乃祖庄叔左右成公乃命庄叔随难于汉阳即宫于宗周奔走无射启佑献公献公乃命成叔纂乃祖服乃考文叔兴旧嗜欲作率庆士躬恤卫国其勤公家夙夜不解民咸曰：休哉！公曰：叔舅予女铭。若纂乃考服悝拜稽首曰：对扬以辟之勤大命施于彝鼎。  

鲁哀公十一年齐伐鲁战于郎公叔禺人（昭公子）与其邻重汪往皆死焉（奔敌死齐寇邻邻里也。重当为童童未冠者之称姓汪名邻或作郯春秋《传》曰：童汪）鲁人欲勿殇重汪（见其死君事有士行欲以成人之丧治之言鲁人者死君事国为敛葬）问於仲尼仲尼曰：能执干戈以卫社稷虽欲勿殇也。不亦可乎！（善之）。  

十六年孔丘卒公诔之曰：天不吊不遗一老俾屏余一人以在位（仁覆闵下故称天吊至也。。且也。俾使也。屏蔽也。）茕茕余在疚呜呼哀哉！尼父无自律（疚病也。律法也。言丧尼父无以自为法）。  

越王勾践既灭吴范蠡乘轻舟以浮於五湖勾践令工以良金写范蠡之状而朝礼之浃日而令大夫朝之环会稽三百里者以为范蠡地曰：後世子孙有敢侵蠡之地者使无终没於越国皇天后土四乡地主正之魏惠王时公叔痤为将西与韩赵战浍北禽乐祚王说郊迎以赏田百万禄之公叔痤反走再拜辞曰：夫使士卒不奔直而不倚栋挠不避者。此吴起馀教也。臣不能为也。王曰：善，於是索吴起之後赐之田二十万。  

○列国君　礼士  

古人有言曰：霸者与其友处故北面等礼不乘之以势以求其臣则友朋之才至矣。孟子曰：用上敬下谓之尊贤。若乃千乘之国能下布衣之士者曷尝不恢道德之善之政隆邦家之基以至任之以事而举国称治当乎！其世而南面称霸者率用此道也。故有卑体折节以致其恭分庭曲坐以厚其遇乃至玉帛无所爱馆舍极其盛询其谋猷任其智力繇是威宣於邻壤惠浃於四封名声章明称为贤王向使骄而。且吝则天下之士至者盖鲜矣。  

齐桓公田至於麦丘见麦丘邑人问之子何为者也。对曰：麦丘邑人也。公曰：年几何对曰：八十有三矣。公曰：美哉！寿乎！子其以子之寿祝寡人麦丘邑人曰：祝主君使主君甚寿金玉是贱人为宝桓公曰：善哉！至德不孤善言必再吾子一复之麦丘邑人曰：祝主君使主君无羞学无恶下问贤者在旁谏者得人桓公曰：善哉！至德不孤善言必三吾子一复之麦丘邑人曰：祝主君使主君无得罪於群臣百姓桓公怫然作色曰：吾闻之子得罪於父臣得罪於君未尝闻君得罪於臣者也。此一言者非夫二言者之匹子更之麦丘邑人坐拜而起曰：此一言者夫二言者之长也。子得罪於父可以因姑姊叔父而解之父能赦之臣得罪於君可以因便辟左右而谢之君能赦之昔者桀得罪於汤纣得罪於武王此则君之得罪於其臣者也。莫为谢至今不赦公曰：善赖国家之福社稷之灵也。寡人得吾子於此扶而载之自御以归礼之於朝封之以麦丘而断政焉。  

管仲齐人随公子纠在鲁桓公使鲍叔求管仲於鲁鲁乃束纟专而柙以予齐（押槛）至于堂阜之上（堂阜地名）鲍叔衤而浴之三（祓谓除其凶邪之气）桓公亲迎之郊管仲诎缨插衽（示将就戮）使人操斧而立其後（操斧者欲受斧钺之诛）公辞斧三然後退之（退操斧者）公曰：垂缨下衽寡人将见管仲再拜稽首曰：应公之赐杀之黄泉死。且不朽（言君赐之死尚感恩不朽况生之乎！）公遂与归礼之於庙三酌而问为政焉其後公谓管仲曰：请致仲父（父者尊老有德之称桓公欲尊事管仲故以仲父之号致之）公与管仲父而将饮之（行饮酒礼以尊显之）掘新井而柴焉（新井而。又柴盖之欲以洁清示敬）十日斋戒召管仲管仲至公执爵大夫执尊觞三行管仲趋出公怒曰：寡人斋戒十日而饮仲父寡人自以为修矣。仲父不告寡人而出其故何也。鲍叔隰朋趋而出及管仲于途曰：公怒管仲反入倍屏而立公不与言少进中庭公不与言少进傅堂公曰：寡人斋戒十日而饮仲父自以为脱於罪矣。仲父不告寡人而出未知其故也。对曰：臣闻之沉於乐者洽於忧（乐过则忧博）厚於味者薄于行慢于朝者缓於政害於国家者危於社稷臣是以敢出也。公遽下堂曰：寡人非敢自以为修也。仲父年长虽寡人亦衰矣。吾愿一朝安仲父也。（言俱至於衰老故欲一朝乐饮而为安也。）对曰：臣闻壮者无怠老者无偷顺天之道必以善终者也。三王失之也。非一朝之萃（其所由来者渐矣。非一朝萃集也。）君奈何其偷乎！管仲走出公以宾客之礼再拜送之。  

桓公设庭燎为士之欲造见者期年而士不至，於是东野有以九九见者桓公使戏之曰：九九何足以见曰：臣闻君设庭燎以待士期年而士不至夫士之所以不至者君天下之贤也。而四方之士皆自以为不及君故不谓不辞而出所以怒至也。夫九九薄能尔而君犹礼之况贤於九九者乎！夫太山不让砾石江海不辞小流所以成其大也。《诗》曰：先民有言询于刍荛博谋也。桓公曰：善乃因礼之期月四方之士相选而至矣。  

桓公见小臣三往不得见左右曰：小臣国之贱臣也。君三往而不得见其可止矣。桓公曰：恶是何言也。吾闻之布衣之士不欲富贵不轻身於万乘之君万乘之君不好仁义不轻身於布衣之士纵夫子不欲富贵可也。君不好仁义不可也。五往而後得见。  

宁越卫人欲干齐桓公困穷无以自达，於是为商旅将任车以商於齐暮宿於郭门之外桓公郊迎客夜开门辟任车爝火甚盛从者甚众宁越饭牛车下望见桓公而悲击牛角而疾商歌桓公闻之抚其仆之手曰：异哉！歌非常人也。命後车载之桓公反至从者以请桓公赣之衣冠而见说以为天下桓公大说。  

秦缪公时戎王使繇余於秦缪公示以宫室积聚繇余任载也。《诗》曰：我任我辇爝荧也。曰：使鬼为之则劳神矣。使人为之亦苦人矣。缪公，於是与繇余曲席而坐传器而食其後繇余遂去降秦缪公以客礼礼之。  

百里奚为秦缪公夫人媵既而亡秦走宛楚鄙人执之缪公闻百里奚贤欲重赎之恐楚人不与乃使人谓楚曰：吾媵臣百里奚在焉请以五羊皮赎之楚人遂许与之当是时百里奚年已七十馀缪公释其囚与语国事百里奚曰：臣友蹇叔贤而时莫知缪公使人厚币迎蹇叔以为上大夫。  

晋文公自少好士有贤士五人曰：赵衰狐偃咎犯贾佗先轸其馀不名者数十人平公时亥唐隐居陋巷中平公往造唐言入公乃入言坐乃坐言食乃食虽蔬食菜羹未尝不饱盖不敢不饱也。然终於此而已矣。  

卫灵公三十五年孔子至卫灵公问孔子居鲁得禄几何对曰：奉粟六万卫人亦致粟六万。  

鲁哀公时孔子自卫反鲁归至其舍哀公就而以礼馆之。  

季孙为鲁大夫其母死哀公吊焉曾子与子贡吊焉阍人为君在弗内也。（阍人守门者）曾子与子贡入於其厩而修容焉（更庄饣希）子贡先入阍人曰：乡者已告矣。（既不敢止以言下之）曾子後入阍人辟之（见两贤相随弥益恭也。）涉内ニ卿大夫皆辟位公降一等而揖之（礼之）。  

周丰鲁人也。哀公执贽请见之（下贤也。贽禽贽也。诸侯而用禽贽降尊从卑之义）而曰：不可（辞君以尊见卑士礼先生异爵者请见之则辞）公曰：我其已夫（已止也。）。  

魏文侯师子夏於西河之上而文侯拥。  

田子方居西河魏文侯友之公季成曰：田子方虽贤人然而非有土之君也。君常与之齐礼假之有贤於子方者君。又何以加之侯曰：如子方者非成所得议也。子方仁人也。仁人也。者国之宝也。智士也。智士也。者国之器也。博通士也。博通士也。者国之尊也。故国有仁人则群臣不争国有智士则无四邻诸侯之患国有博通之士则人主尊固非成之所议也。公季成自退於郊三日请罪。  

段干木辟禄而处家魏文侯过段干木之闾而轼其仆曰：君胡为轼曰：此非段干木之闾与段干木盖贤者也。吾安敢勿轼。且吾闻段干木未尝肯以己易寡人也。吾安敢骄之段干木光乎！德寡人光乎！地段干木富乎！义寡人富乎！财其仆曰：。然则君何不相之，於是请相之段干木不肯受君乃置禄百万而时往馆之国人皆喜相与诵之曰：吾君好正段干木之敬吾君好忠段干木之隆居无几何秦兴兵欲攻魏司马唐。且谏秦君曰：段干木贤者也。而魏礼之天下莫不闻举兵伐之无乃妨於义乎！乃按兵而辍不敢攻费惠公曰：吾於子思则师之矣。吾於颜般则友之矣。  

齐威王时孙膑与庞涓俱学兵法田忌进孙子於威王王问兵法遂以为师费鲁附庸之国。  

楚威王闻庄周贤使使厚币迎之许以为相。  

魏惠王数被於军旅卑礼厚币以招贤者邹衍淳于髡孟轲皆至邹衍魏惠王郊迎执宾主之礼。  

燕昭王即位於破燕之後卑礼厚币以招贤者谓郭隗曰：齐因孤之国乱而袭破燕孤极知燕小力少不足以报然诚得贤士以共国以雪先王之耻孤之愿也。先生视可者得以身事之郭隗曰：臣闻古之人君有以千金求千里马者三年不能得涓人言於君曰：请求之君遣之三月得千里马马已死买其骨五百金反以报君君大怒曰：所求者生马安用死马而捐五百金涓人对曰：死马。且市五百金况生马乎！天下必以王为能市马马今至耳，於是不能期年千里马至者三今王诚欲致士请从隗始隗。且见事况贤於隗者乎！岂远千里哉！，於是昭王为隗筑宫而师之乐毅自魏往（毅为使於燕昭王以客礼待之毅辞让遂委质为臣昭王以为亚卿）邹衍自齐往剧辛自赵往士争走燕燕王吊死问孤与百姓同甘苦二十八年燕国殷富士卒乐轶轻战，於是遂以乐毅为上将军与秦楚三晋合谋以伐齐用乐毅之得贤之功也。  

邹衍齐人如燕昭王拥先驱请列弟子之座而受业筑碣石宫身亲往师之。  

齐宣王喜文学游说之士自如邹衍淳于髡田骈接子慎到环渊之徒七十六人皆赐列第为上大夫不治而议论是以齐稷下学士复盛。且数百千人（齐有稷门城门也。谈说之士期会於稷下也。）。  

王斗齐人造门而欲见宣王宣王使谒者延入王斗曰：斗趋见王为好势王趋见斗为好士於王何如使者复还报王曰：先生徐之寡人请从宣王因趋而迎之（一作王升）。  

驺齐诸驺子颇采驺衍之术以纪文，於是齐王嘉之自如淳于髡以下皆下命曰：列大夫为开第康庄之衢（《尔雅》曰：四达谓之衢五达谓之康六达谓之庄）高门大屋尊宠之览天下诸侯宾客言齐能致天下贤士也。  

赵武灵王即位少未能听政忄专闻师三人左右司过三人及听政先问先王贵臣肥义加其秩国三老八十月致其礼。  

孝成王时虞卿以游说之士蹑乔担簦说王一见赐黄金百镒白璧一双再见为上卿故号虞卿。  

## ●卷二百四十二  

○列国君　部听谏明赏听谏  

夫稽众舍己垂於格言虚怀从善谓之吉德而况奄宅分土建邦延世有人民焉有社稷焉斯不可以不慎矣。乃有勤求治道思闻过失咨询嘉言以广其聪明详择臧谋式资於政典应。若答响疾如转规用能导壅遏之情救过误之举惩忿窒欲以格其非心弼违纠缪以成於善行至于俊彦咸至名声日闻长诸侯而主夏盟尊王室而成霸业曷不由是者已。  

齐桓公五年伐鲁鲁庄公请献遂邑以平（遂在济北蛇丘县东北）桓公许与鲁会柯而盟（柯今济北东阿齐之阿邑犹祝柯今为祝阿）鲁将盟曹沫以匕首劫桓公於坛上（土基三尺土阶三等曰：坛会必有坛者为升降揖让称先君以相接也。）曰：反鲁之侵地桓公许之已而曹沫去匕首北面就臣位桓公後悔欲无与鲁地而杀曹沫管仲曰：夫劫许之而倍信杀之（一云：已许之而背信杀劫之）仅一小快耳而弃信於诸侯失天下之援不可，於是遂与曹沫三败所亡地於鲁诸侯闻之皆信齐而欲附焉七年诸侯会桓公于鄄（鄄卫地今东郡鄄城也。）而桓公，於是始霸焉。又会诸侯於葵丘而欲封禅管仲谏乃止。  

桓公尝问於管仲曰：寡人幼弱忄愚不通四邻诸侯之义仲父不当尽语我昔者有道之君乎！吾亦监焉《管子》对曰：夷吾之所能与所不能尽在君所矣。君胡有辱命桓公。又问曰：仲父寡人幼弱忄愚不通四邻诸侯之义仲父不当尽告我昔者有道之君乎！吾亦监焉《管子》对曰：夷吾闻之於徐伯曰：昔有道之君敬其山川宗庙社稷及至先故之大臣牧聚以忠而大富之固其武臣宣用其力圣人在前贞廉在侧竞称于义上下皆饬刑政明察四时不贷民亦不忧五蕃殖外内均和诸侯臣服国家安宁不用兵革受其币帛以怀其德昭受其令以为法式此亦可谓昔者有道之君矣。桓公曰：善哉！桓公曰：仲父既已语我昔者有道之君矣。不当尽语我无道之君乎！吾亦监焉《管子》对曰：今。若吾君之於好而宣通也。既官职美道。又何以问恶为桓公曰：是何言耶以缋缘缋吾何以知其美也。以素缘素吾何以知其善也。仲父已语我其善而不语我其恶吾岂知善之为善也。《管子》对曰：夷吾闻之於徐伯曰：昔者无道之君大其宫室高其台榭良臣不使谗贼是舍有家不治借人为图政令不善墨墨。若夜譬。若野兽无所就处不天道不监四方有国不治譬。若生狂众所怨诅希不灭亡进其俳优繁其锺鼓流于博塞戏其工瞽诛其良臣傲其妇女狩猎毕弋暴遇诸父驰骋毋度戏乐笑语式政既柔刑罚则烈内削其民以为功伐譬犹漏鉴，岂能无竭此亦可谓昔者无道之君矣。桓公曰：善哉！桓公曰：仲父既已语我昔者有道之君昔者无道之君矣。仲父不当尽语我昔者有道之臣乎！吾亦监焉《管子》对曰：夷吾闻之於徐伯曰：昔者有道之臣委贽为臣不宾事左右君知则事不知则已。若有事必图国家遍其发挥其祖德辨其顺逆推育贤人谗慝不作事君有义使下有礼贵贱相亲。若兄。若弟忠于国家上下得体居处则思义语言则谋谟动作则事居国则富处军则克临难据事虽死不悔近君为拂远君为辅义以与交廉以与处临官则治酒食则慈不谤其君不毁其辞君。若有过进谏不疑君。若有忧则臣服之此亦可谓昔者有道之臣矣。桓公曰：善哉！桓公曰：仲父既已语我昔者有道之臣矣。不当尽语我昔者无道之臣乎！吾亦监焉《管子》对曰：夷吾闻之於徐伯曰：昔者无道之臣委贽为臣宾事左右执说以进不蕲亡已遂进不退假宠鬻贵尊其货贿卑其爵位进曰：辅之退曰：不可以败其君皆曰：非我不仁群处以攻贤者见贤。若货见贱。若过贪於货贿竞于酒食不与善人唯其所事倨傲不恭不交善士谗贼与通不殄人争唯趋人讼湛湎于酒行义不从不修先故变易国常擅创为人迷惑其君生夺之政保贵宠矜迁损善士捕援货人入则乘等出则党骈货贿相入酒食相亲俱乱其君君。若有过各奉其身此亦可谓昔者无道之臣矣。桓公曰：善哉！管仲。又曰：东郭有狗崖崖旦暮欲我犭而不使也。今夫易牙子之不能爱将安能爱君君必去之公曰：诺（东郭之狗喻易牙言其小人残忍同於狗矣。韵为枷谓以木连狗取声为义即国家也。言易牙终能亡国灭家此不宜使必须去之为宜）管仲。又言曰：北郭有狗崖崖旦暮欲我犭而不使也。今夫竖刁其身之不爱焉能爱君君必去之公曰：诺《管子》。又言曰：西郭有狗崖崖旦暮欲我犭而不使也。今夫卫公子开方去其千乘之太子而臣事君是所愿也。得於君者是将欲过其千乘君必去之桓公曰：诺。  

景公之时雨雪三日而不霁公被狐白之裘坐当侧阶《晏子》入见立有间公曰：怪哉！雨雪三日而天不寒《晏子》对曰：天不寒乎！公笑《晏子》曰：婴闻古之贤君饱而知人开方在卫当嗣君之位今弃而事齐则所望不只千乘也。其意必得齐国然後称所望也。之饥温而知人之寒逸而知人之劳也。君不知也。公曰：善寡人闻命矣。乃令出裘发粟以与饥寒令所睹於涂者无问其乡所睹於里者无问其家循国计数无言其名士既事者兼月疾者兼岁孔子闻之曰：《晏子》能明其所欲景公能行其所善也。齐有彗星景公使禳之《晏子》曰：无益也。祗取诬焉（诬欺也。）天道不讠舀（讠舀疑也。）不贰其命。若之何禳之公说乃已景公欲更《晏子》之宅曰：子之宅近市湫隘嚣尘不可以居辞曰：小人近市朝夕得所求小人之利也。公笑曰：子近市识贵贱乎！对曰：既利之敢不识乎！公曰：何贵何贱，於是景公繁於刑有鬻踊者故对曰：踊贵屦贱景公，於是省於刑景公疥遂┲期而不瘳诸侯之宾问疾者多在（多在齐）梁丘据与裔款（二子齐嬖大夫）言於公曰：吾事鬼神丰於先君有加矣。今君疾病为诸侯忧是祝史之罪也。盍诛於祝固史へ以辞宾公说告《晏子》《晏子》曰：君。若欲诛於祝史修德而後可公说使有司宽政毁关去禁薄刑已责（除逋责）景公宿於路寝之宫夜分闻西方有男子哭者景公悲之明日朝问於《晏子》曰：寡人夜闻西方有男子哭者甚疾声气甚悲是奚为者也。寡人哀之《晏子》对曰：西郭徒居布衣之士盆成逆也。父之孝子兄之顺弟也。又尝为孔子门人今其母不幸而死柩未葬家贫身《老子》孺恐力不能合是以悲也。公曰：子为寡人吊之因问之何所在《晏子》奉命往吊而问偏於何存盆成逆再拜稽首而不起曰：偏寄於路寝得为地下之臣拥札操笔给事宫殿中在阶之下愿以某日未得君之意也。穷困无与图之布唇枯舌焦心热中今君不辱而临之愿君图之《晏子》曰：然此甚人之重者也。而恐君不许也。盆成逆忄就然曰：凡在君耳。且臣闻之越玉好勇而民轻死楚灵王好细腰宫中多饥死子胥忠其君故天下皆愿得以为臣曾参孝己爱其亲故天下愿得以为子今乃令人子而离散其亲戚孝乎！哉！足以为臣乎！。若此而得是生臣之母也。若此而不得则臣请免尸车而寄之於国门外宇滔之下身不敢饮食推辕执辂木处鸟栖露肉暴骸以望君愍之贱臣虽愚窃意明君哀而不忍也。《晏子》入复乎公，公忿然作色而怒曰：子何必以。若愚言教寡人乎！对曰：晏闻之忠不避危爱无恶言。且婴固已难之矣。今君宫处为游既夺人有。又禁其葬非仁也。肆心傲听不恤民忧非义也。若何勿听因道盆成逆之辞公喷然大息曰：悲乎！哉！子勿复言乃使男子免袒女ヮ笄者以百数为门以迎盆成逆盆成逆脱冠条缨黑缘以见乎公，公曰：吾闻之五子不满隅一子满朝非乃子耶盆成逆，於是临事不敢哭奉事以礼毕出门然後举声焉景公成路寝之台逢於何遭遇《晏子》於涂再拜乎！马前《晏子》下车对之曰：子何以命婴也。对曰：於何之母死兆在路寝之台牖下愿请命合骨《晏子》曰：嘻。虽然婴将为子复之为不得子将。若何对曰：夫君子则有以知我者君不许吾将左手拥格右手捆心立我枯槁而死以告四方之士曰：於何不能葬其母者也。《晏子》曰：诺遂入见公曰：有逢於何者母死兆在路寝当牖之下愿合骨公作色不悦曰：自古及今子亦尝闻请葬人主之宫者乎！《晏子》对曰：古之人君者其宫室节不侵生人之居其台榭俭不残犯人之墓故未尝闻请葬人主之室者也。今君侈为宫室夺人之居广为台榭残人之墓是生者愁忧不得处死者离易不得合骨丰乐侈游兼傲生死非人君之行也。遂欲满求不顾细民非存之道也。且婴闻之生者不安命之曰：蓄忧死者不葬命之曰：蓄哀蓄忧哀者危君不如许之公曰：诺《晏子》出梁丘据曰：自昔及今未尝闻求葬公宫者。若何许之曰：削人之居残人之墓凌人之丧而禁其葬是於生者无施於死者无礼诗云：则异室死则同穴吾敢不许乎！逢於何遂葬路寝室之牖下解去布衣履冠紫武踊而不哭辞而不拜乃涕Д而去之景公问《晏子》曰：古之圣君其行何如对曰：薄於身而厚於民约於身而广於世其处上也。足以明政行教不以威天下其取财也。权有无均贫富不以养嗜欲诛不避贵赏不避贱不淫於乐不遁於哀尽知道民而不伐焉劳力事民而不贵焉政尚相和故下不以相害为行教尚相爱故民不以相恶为名刑罚中於法废罪顺於民是以贤者处上而不华不肖者处下而不怨四海之内社稷粒食之民一意同欲。若夫国家之政生有厚利死有遗教此盛君之行也。而公不图《晏子》。又曰：臣闻道者更正。又闻道者更容今君税敛重故民心离市买悖故商旅绝玩好充故家货单积邪在上畜怨藏於民嗜欲备於侧毁非满於国而公不图公曰：善，於是令玩好不御公市不预宫室不饰业工不成上役轻税上下行之而百姓亲之也。景公外傲诸侯内轻百姓好勇力崇乐以从嗜欲诸侯不说百姓不亲公患之问於《晏子》曰：古之圣王其行。若何对曰：其行公正而无邪故谗人不得入不阿党不私色故群徒之卒不得容薄身厚人故聚敛之术不得行不侵大国之地不耗小国之民故诸侯皆欲其尊不劫人以兵甲不威人以众︹故天下皆欲其︹德行教训加於诸侯慈爱利泽加於百姓故海内归之。若流水今衰世君人者辟邪阿党故谗谄群从之卒繁厚身养薄视民故聚敛之人行侵大国之地耗小国之民故诸侯不欲其尊劫人以兵甲威人以众︹故天下不欲其︹灾害加於诸侯劳苦施於百姓故仇敌进伐天下不救贵戚离散百姓不与公曰：。然则何。若对曰：请卑辞厚币以说於诸侯轻罪省功以谢於百姓其可乎！公曰：诺，於是卑辞重币而诸侯附轻罪省功而百姓亲故小国入朝燕鲁共贡《墨子》闻之曰：《晏子》知道道在为人而为己为人者重自为者轻景公自为而小国不与《晏子》为人诸侯为役则道在为人而行在反己矣。故《晏子》知道矣。景公问《晏子》曰：吾欲和臣亲下奈何对曰：君得臣而任使之而必信顺其令赦其过任大毋多责焉使迩臣无求嬖焉毋以嗜欲贫其家母以谗人伤其心家不外求而足事君不因人而进则臣和矣。俭於籍敛节於货财作工不历时使民不尽力百官节关市省征山林陂泽不专其利领民治民勿使烦乱知其贫富勿使冻馁则民亲矣。公曰：善寡人闻命矣。故令诸子毋外亲谒辟梁丘据无使受报百官节关市省征陂泽不禁冤报者过留狱者诘焉景公尝出游问於《晏子》曰：吾欲游於转附朝舞遵海而南至於琅琊寡人何修则夫先王之游《晏子》再拜曰：善哉！君之问也。婴闻之天子之诸侯为巡狩诸侯之天子为述职故春省耕而补不足者谓之游秋省敛而助不给者谓之豫夏谚曰：吾君不游我何以休吾君不豫我何以助一游一豫为诸侯度今君之游不然师行而粮食贫者不补劳者不息夫从而历时而不反谓之流从不历时而不反谓之连从兽而不归谓之荒从乐而忘归谓之亡古者圣王无流连之游无荒亡之行公曰：善命吏计公掌之粟数长幼贫萌之数吏所委粟发廪出粟以予贫萌者三千锺公所身见名老者十七人然後归也。  

景公问政於孔子孔子对曰：君君臣臣父父子子公曰：善哉！信如君不君臣不臣父不父子不子虽有粟吾得而食诸。  

威王时欲伐魏淳于髡谓王曰：韩子卢者天下之疾犬也。东郭逡者海内之狡兔也。韩子卢逐东郭逡环山者三腾山者五兔极於前犬废於後犬兔俱罢各死其处田父见之无劳倦之苦而擅其功今齐魏父相持以顿其兵弊其众臣恐︹秦大楚承其後有田父之功齐王惧谢将休士。  

宣王时先生王斗造门而欲见宣王宣王使谒者延入王斗曰：斗趋见王为好势王趋见斗为好士於王何如使者复还报王曰：先生徐之寡人请从宣王因趋而迎之於门与入曰：寡人奉先君之宗庙守社稷闻先生直言正谏不讳王斗对曰：王闻之过斗生於乱世事乱君焉敢直言正谏宣王忿然作色不说有间王斗曰：昔先君桓公所好者九合诸侯一匡天下天子授籍立为太伯今王有四焉宣王说曰：寡人愚陋守齐国惟恐失亡之焉能有四焉王斗曰：否先君好马王亦好马先君好狗王亦好狗先君好酒王亦好酒先君好色王亦好色先君好士王不好士宣王曰：当今之世无士寡人何好王斗曰：世无麒麟耳王之驷已备矣。世无东郭逡卢氏之狗王之走狗已具矣。世无毛嫱西施玉宫已充矣。王亦不好士也。何患无士王曰：寡人忧国忧民固愿得士以治之王斗曰：王之忧国忧民不。若王爱尺也。王曰：何谓也。王斗曰：王使人为冠不使左右便辟而使工者何也。为工能之今王治齐非左右便辟无使也。臣。故曰：不如爱尺也。宣王谢曰：寡人有罪国家，於是举士五人任官齐国大治。  

孟尝君在薛荆人攻之淳于髡为齐使於荆还反过薛而孟尝君令人礼貌而亲郊迎之谓淳于髡曰：敬闻命矣。至齐毕报王曰：（宣王也。）何见对曰：荆甚固而薛亦不量其力王曰：何谓也。对曰：薛不量其力为先王立清庙（先王威王）荆固而攻之清庙不免。故曰：薛不量力而荆亦甚固齐王和其颜色曰：讠喜先君之庙在焉疾出兵救之。  

晋文公田於虢遇一老夫而问曰：虢之为虢久矣。子处此故矣。虢亡其有说乎！对曰：虢君断则不能谏则不听也。不能断。又不能用人此虢之所以亡文公乃辍田而归遇赵衰而告之赵衰曰：今其人安在君曰：吾不与之来也。赵衰曰：古之君子听其言而用其人今之君子听其言而弃其身哀哉！晋国之忧也。文公乃召赏之，於是晋国乐纳善言文公卒以霸。  

襄公于夷将登箕郑父先登（登之於上军也。）而使士梁益耳将中军（士本司空）先克曰：狐赵之勋不可废也。从之使狐射姑将中军（代先。且居）赵盾佐之（代赵衰也。盾赵衰子）。  

灵公造九层台费用千亿孙息谏公乃坏台。  

景公时必阝之战晋败荀林父曰：臣为督将军败当诛请死景公欲许之随会曰：昔文公之与楚战城濮成王归杀子玉而文公乃喜今楚已败我师。又诛其将是助楚杀仇也。乃止。  

平公射安不死使竖襄抟之失公怒拘将杀之叔向谏公乃趣赦之。  

楚公子弃疾如晋报韩子之聘初韩宣子之楚也。楚人弗逆公子弃疾及晋境晋侯（平公）将亦弗逆叔向谏乃逆之。  

晋荀盈如齐逆女还卒于戏阳殡于纟未葬晋侯（平公）饮酒乐膳宰屠蒯趋入请佐公使尊（公之使人执尊酌酒请为之佐）许之而遂酌以饮工（工乐师师旷也。）公说彻酒平公尝问於叔向曰：国家之患孰为大对曰：大臣重禄而不及谏近臣畏罪而不敢言下情不上通此患之大者也。公曰：善，於是令於国曰：欲进善言谒者不通罪当死。  

鲁襄公如楚还及方城闻季武子袭卞公欲还出楚师以伐鲁荣成伯曰：不可君之於臣其威大矣。不能令於国而恃诸侯诸侯其谁匿之。若得楚师以伐鲁鲁既不违夙之取卞也。必用命焉守必固矣。若楚之克鲁诸姬不获焉而况君乎！彼无亦置其同类以服东夷而大攘诸夏将天下是王而何德於君其予君也。若不克鲁君以蛮夷伐之而。又求入焉必不获矣。不如予之夙之事君也。不敢不悛平公平公醉而怒醒而熹庸何伤君其入也。乃归。  

卫灵公以天寒凿池宛春谏公乃罢役。  

楚庄王有爱马衣以文绣置之华屋席以露床舀以棘脯马病肥死使群臣丧之欲以棺椁大夫礼葬之优孟谏乃止灵王之为令尹也。为王旌以田（析羽为旌王旌ヵ至於轸）芋尹无宇断之曰：一国两君其谁堪之及即位为章华之宫纳亡人以实之（章华南郡华容县）无宇之阍入焉（有罪亡入章华宫）无宇执之有司弗与（王有司也。）曰：执人於王宫其罪大矣。执而谒诸王（执无宇也。）王将饮酒（遇其欢也。）无宇辞曰：天子经略（经营天下略有四海。故曰：经略）诸侯正封（封疆有定分）古之制也。封略之内何非君土食土之毛谁非君臣（毛草也。）故《诗》曰：普天之下莫非王土率土之滨莫非王臣（诗小雅滨涯也。）天有十日（甲至癸）人有十等（王至台）下所以事上上所以共神也。故王臣公公臣大夫大夫臣士士臣皂皂臣舆舆臣隶隶臣僚僚臣仆仆臣台马有圉牛有牧（养马曰：圉养牛曰：牧）以待百事今有司曰：女胡执人於王宫将焉执之周文王之法曰：有亡荒阅（荒大也。阅也。有亡人当大其众）所以得天下也。吾先君文王作仆区之法（仆区刑书名）曰：盗所隐器（隐盗所得器）与盗同罪所以封汝也。（行善法故能启疆北至汝水）。若从有司是无所执逃臣也。逃而舍之是无陪台也。（言皆将逃）王事无乃阙乎！昔武王数纣之罪以告诸侯曰：纣为天下逋逃主萃渊薮（萃聚也。天下逋逃悉以纣为渊薮集而归之）故夫致死焉（人欲致死讨纣）君王始求诸侯而则纣无乃不可乎！。若以二文之法取之盗有所在矣。（言王亦为盗）王曰：取而臣以往（往去也。）盗有宠未可得也。（盗有宠王自谓为葬灵王张本）遂赦之令尹子瑕言蹶繇於平王（蹶繇吴王弟五年灵王执以归）曰：彼何罪谚所谓室於怒市於色者楚之谓矣。（言灵王怒吴子而执其弟犹人忿於室家而作色於市人）舍前之忿可也。乃归蹶繇（言楚子能用善言故也。）。又左尹王子胜言於平王曰：许於郑仇敌也。而居楚地以不礼於郑（平王复迁邑许自夷还居叶恃楚而不事郑）晋郑方睦郑。若伐许而晋助之楚丧地矣。君盍迁许许不专於楚（自以为旧国不专心事楚）郑方有令政许曰：余旧国也。（许先郑封）郑曰：余俘邑也。（郑灭许而复存之。故曰：我俘也。）叶在楚国方城外之蔽也。（为方城外之蔽）上不可易（易轻也。）国不可小（谓邓）许不可俘雠不可启君其图之楚子说使王子胜迁许於析实白羽（于傅时日羽政为析）晋韩宣子如楚送女叔向为介及楚楚朝其大夫曰：晋吾仇敌也。今其来者上卿大夫也。若吾以韩起为阍以羊舌为司宫足以辱晋启疆谏乃止越王勾践自会稽归七年拊循其士民欲用以报吴大夫逢同谏曰：国新流亡今乃复殷给缮饰备利吴必惧惧则难必至。且鸷鸟之击也。必匿其形今夫吴兵加齐晋怨深於楚越名高天下实害周室德少而功多必氵自矜为越计莫。若结齐亲楚附晋以厚吴吴之志广必轻战是我连其权三国伐之越承其弊可克也。勾践曰：善。  

赵肃侯游大陵出於鹿门大戊午扣马曰：耕事方急一日不作百日不食肃侯下车谢。  

魏文侯与田子方饮酒而称乐文侯曰：钟声不比乎！左高田子方笑文侯曰：奚笑子方曰：臣闻之君明则乐官也。谓郑於传时白羽改为析不明则乐音今君审於声臣恐君之聋於官也。文侯曰：善敬闻命。  

武侯与诸大夫浮於西河称曰：河山之险，岂不亦信固哉！王锺侍曰：此晋国之所以︹也。若善循之则霸王之业基矣。吴起对曰：吾君之言危国之道也。而子。又附之是重危也。武侯忿然曰：子之言有说乎！吴起对曰：河山之险信不足保也。是伯王之业不从此也。昔者三苗之居左有彭蠡之波右有洞庭之水文山在其南而衡山在其北恃此险也。为政不善而禹放逐之夫夏桀之国左天门之阴右天之阳庐Э在其北伊雒出其南有此险也。然为政不善而汤伐之殷纣之国左孟门而右漳滏前带河後被山有此险也。然为政不善而武王伐之。且君亲从臣而胜降城城非不高人民非不众也。然而可得并者政恶故也。从是观之地形险阻奚足以霸王矣。武侯曰：善吾乃今日闻圣人之言也。西河之政专委子矣。  

梁襄王为太子时惠王死葬有日矣。天大雨雪至於半月坏城郭。且为栈道而葬群臣多谏太子者曰：雪甚如此而丧行民必甚疲乏官费。又恐不给请弛期更日太子曰：为人子而以民劳与官费用之故而不行先王之丧不义子勿复言群臣皆不敢言而以告犀首犀首曰：吾未有以言之也。是，其唯薛公乎！请告薛公薛公曰：诺驾而见太子曰：葬有日矣。太子曰：然薛公曰：王季历葬於楚山尾{水}水其墓见棺之前和文王曰：嘻先君必欲一见群臣百姓也。夫故使{水}水见之，於是出而为之张朝百姓皆见之三日而後更葬此文王之义也。今葬有日矣。而雪甚及牛日难以行太子为及日之故得无嫌於欲亟葬乎！愿太子更日先王必欲少留而扶社稷安黔首也。故使雪甚因弛期而更为日此文王之义也。若此而弗为意者羞法文王乎！太子曰：甚善敬弛期更择日。  

梁君出猎见白雁群梁君下车彀弩欲射之道有行者梁君谓行者止行者不止白雁群骇梁君怒欲射行者其御公孙袭下车抚矢曰：君止梁君忿然作色而怒曰：袭不与君而顾与他人何也。公孙袭对曰：昔者齐景公之时天下大旱三年卜之曰：必以人祠乃雨景公下堂顿首曰：吾所以求雨者为吾民也。必使吾以人祠乃。且雨寡人愿自当之言未卒而天大雨方千里者何也。为有德於天而惠於民也。今主君以白雁之故而欲射杀人主君譬无异於虎狼梁君援其手与上车归入庙门呼万岁曰：幸哉！今日也。他人猎皆得禽兽吾猎得善言而归。  

○列国君部　明赏  

惟五等之君刑一国之事立家者百乘食土者万民苟章程之不修将风化之几坠建侯之利懋赏攸先有能举不失劳动足有劝使夫为善者信丕命而承事忠力之臣厉贞规而犯难谋能之士吐嘉猷以沃心则书勋之文足光於盟府计功之典克烈於鼎锺者矣。  

宋武公之世叟阝瞒伐宋司徒皇父帅师御之而彡班御皇父充石（皇父戴公子充石皇父名）公子甥为右司寇牛父驷乘以败狄于长丘（长丘宋地）获长狄缘斯（缘斯侨如之先）皇父及二子死焉（皇父与甥及牛父皆死故而彡班独受赏）宋公，於是以门赏而彡班使食其征（开门之征税也。）谓之而彡门。  

晋献公十六年作二军公将上军太子申生将下军赵夙御戎毕万为右（为公御右也。夙赵衰兄毕万魏祖父）以灭耿灭霍灭魏（平阳皮氏县东有耿乡永安县东北有霍太山三国皆姬姓）还为太子城曲沃赐赵夙耿赐毕万魏以为大夫。  

文公既即位从亡贱臣壶叔曰：君三行赏赏不及臣敢请罪文公报曰：夫导我以仁义防我以德惠於此受上赏辅我以行卒以成立此受次赏矢石之难汗马之劳此复受次赏。若以力事我而无补缺者。此更次赏三赏之後故。且及子晋人闻之皆说五年文公与楚战城濮楚兵败归国行赏狐偃为首，或曰：城濮之事先轸之谋文公曰：城濮之事偃说我毋失信先轸曰：夫军事胜为右吾用之以胜然此一时之说偃言万世之功奈何以一时之利而加万世之功乎！是以先之。  

鲁僖公元年莒人求赂（求还庆父之赂）公子季友败诸郦获莒子之弟非卿也。嘉获之也。（莒既不能为鲁讨庆父受鲁之赂而。又重来其求无厌故嘉季友之获而书之）公赐季友汶阳之田及费。  

三十一年晋文公解曹地以分诸侯僖公使臧文仲往宿於重馆重馆人告曰：晋始伯而欲固诸侯故解有罪之地以分诸侯诸侯莫不望分而欲亲晋皆将争先晋不以故班必亲先者吾子不可以不速行鲁之班长而。又先诸侯其谁望之。若少安恐无及也。从之获地於诸侯为多及既复命为之请曰：地之多也。重馆人之力也。臣闻曰：善有章虽贱赏也。恶有[C260]虽贵罚也。今言而辟境其章大矣。请赏之乃赏之爵晋襄公元年败狄於箕反自箕公以三命命先。且居将中军（。且居先轸之子其父死敌故进之）以再命命先茅之县赏胥臣曰：举缺子之功也。（先茅绝後故取其县以赏胥臣）以一命命缺为卿复与冀（还其父故邑）。  

景公时荀林父败赤狄于曲梁公赏之狄臣千室（林父桓子名千室千家也。）亦赏士伯以瓜衍之县（士伯士贞子）曰：吾获狄土子之功也。微子吾丧伯氏矣。（伯桓子字必阝之败晋侯将杀林父士伯谏而止）羊舌职说是赏也。（职叔向父）曰：《周书》所谓庸庸祗祗者谓此物也。夫。  

鲁成公二年晋使齐还鲁汶阳之田公会晋师于上冥阝（上冥阝地阙）赐三帅先路三命之服（三帅克士燮栾书也。尝受王先路之赐今改而易新并此车所建所服之物）司马司空舆帅候正亚旅皆受一命之服（晋司马司空皆大夫舆帅主兵车侯正主斥亚旅亦大夫也。皆鲁侯赐）。  

晋悼公三年会诸侯於鸡泽悼公之弟扬干乱行於曲沃（行次也。）魏纟戮其仆（仆御也。）公怒魏绛授仆人书将伏剑公跣而出曰：子无重寡人之过以纟为能以刑佐民矣。反役与之礼食使佐新军（群臣旅会今欲显纟故特为设礼食）十二年公伐郑军于萧鱼郑伯嘉来纳女工妾三十人女乐二八歌锺二肆及宝钅专辂车十五乘公赐魏绛女乐一八歌锺一肆曰：子教寡人和戎翟而正诸华於今八年七合诸侯寡人无不得志请与子乐之纟辞曰：夫和戎翟臣之幸也。八年七合诸侯君之灵也。二三子之劳也。臣焉得之公曰：微子寡人无以待戎无以济河二三子何劳焉子其受之。  

平公十九年郑伯如晋公孙段相甚敬而卑礼无违者晋侯嘉焉授之以策曰：子丰有劳於晋国余闻而弗忘赐女州田以胙乃旧勋（州县属河内郡）伯石再拜稽首受策以出。  

楚康王十二年以灭舒鸠赏子木辞曰：先大夫子之功也。以与掩（往年楚子将伐舒鸠子冯请退师以须其叛楚子从之卒获舒鸠故子木辞赏以与其子）。  

郑简公十八年入陈十九年赏入陈之功三月甲寅朔享子展赐之先路三命之服（先路次路皆王所赐车之总名盖请之於王）先八邑（以路及命服为邑先八邑三十二井）赐子产次路再命之服先六邑子产辞邑曰：自上以下隆杀以之不也。臣之位在四（上卿子展次卿子西十一年良霄见经十九年乃立子产为卿故位在四）。且子展之功也。臣不敢及赏礼请辞邑（赏礼以礼见赏谓六邑也。）公固予之乃受三邑（位次当受二邑以公固与之乃受三邑）公孙挥曰：子产其将知政矣。（知国政）让不失礼。  

齐威王九年召即墨大夫而语之曰：自子之居即墨也。毁言日至然吾使人视即墨田野辟民人给官无留事东方以宁是子不事吾左右以求誉也。封之万家。  

襄王在莒五年田单以即墨攻破燕军迎襄王於莒入临齐复属齐封田单为安平君。  

赵惠文王二十九年秦韩相攻而围阏与赵使赵奢将击秦大破秦军阏与下赐号为马服君。  

孝成王五年燕兵击赵赵使廉颇将大破燕军於高阝杀栗腹（燕将）遂围燕燕割五城请和乃听之赵以尉文（名邑）封廉颇为信平君为假相国。  

幽缪王三年大将军李牧击秦军於宜安大破秦军走秦将桓封李牧为武安君。  

魏安王时公叔痤为魏将西与韩赵战浍北禽乐祚魏王说郊迎以赏田百万禄之公叔痤反走再拜辞曰：夫使士卒不奔直而不倚栋挠不避者。此吴起馀教也。臣不能为也。前脉地形之险阻决利害之备使三军之士不迷惑者巴宁爨襄之力也。县赏罚於前使民昭然信之於後者王之明法也。见敌之兵鼓之不敢怠倦者臣也。王特为臣之右手不倦赏臣可也。若以臣之有功臣何力之有乎！王曰：善，於是索吴起之後赐之田二十万巴宁爨襄田各十万王曰：公叔，岂非长者哉！既为寡人胜敌矣。又不遗贤者之後不掩能士之迹公叔何可无益乎！故。又与田四十万加之百万之上使百四十万。  

燕昭王用乐毅并护赵楚韩魏燕之兵以伐齐毅入临淄尽取齐宝财物祭器输之燕王大悦亲至济上劳军行赏享士封毅於昌国号为昌国君。  

## ●卷二百四十三  

○列国君　部务德宴享务德  

夫中庸之道人伦之贵扶三纲而首五常者惟立德而已矣。故云：德者得也。匹夫得之扬名润身物无不服况千乘之雄一国之霸众臣之师长百姓之归仰可不务乎！《传》曰：虽有其位苟无其德不敢作礼乐斯之谓矣。昔三代相氵公五等并制盟会有仪征伐有名聘享有礼狩有度大夫相之良《史记》之则有降志以兴让宥过以推诚纵敌以示信损欲以利民彰善瘅恶克己复礼者多矣。斯之谓令德不亦韪乎！卫武公有文章。又能听其规谏以礼自防故能入相于周作淇澳之诗。  

文公能以道化其民淫奔之耻国人不齿（不齿者不与相长稚）作ぐ之诗公之臣子多好善贤者乐告以善道作干旄之诗即位十八年邢人狄人伐卫围菟圃（鲁僖公十八年）公以国让父兄子弟及朝众曰：苟能治之毁请从焉（毁卫文公名）众不可（不听卫侯让）而後师于訾娄（陈师訾娄訾娄卫邑）狄师还。  

鲁庄公八年夏师及齐师围成阝成阝降于齐师仲庆父请伐齐师（齐不与鲁共其功故欲伐之）庄公曰：不可我实不德齐师何罪罪我之繇虞《书》曰：皋陶迈种德（虞书大禹谟禹称皋陶能力行布德迈力行也。）德乃降姑务德以待时乎！（言身有德乃为人所降服）秋师还君子是以善鲁庄公。  

僖公能遵伯禽之法俭以足用宽以爱民务农重牧于ぁ野鲁人遵之，於是季孙行父请命于周而史克作颂（季孙行父季《文子》也。史克鲁史也。）君臣之有道作有必颂能泮宫作泮水颂能复周公之宇作宫颂（宇居也。）秦缪公与晋惠公合战于韩地晋君弃其军与秦争利还而马{执马}缪公与麾下驰追之不能得缪公反为晋军所围晋击缪公缪公伤，於是岐下食善马者三百人驰冒晋军晋军解围遂脱缪公而反生得晋君初缪公亡善马岐下野人共得而食之者三百馀人吏逐得欲法之缪公曰：君子不以畜产害人吾闻食善马肉不饮酒伤人乃皆赐酒而赦之三百人者闻秦击晋皆求从从而见缪公窘亦皆推锋争死以报食马之德，於是缪公虏晋君以归。  

晋文公三年围原（鲁僖公二十五年）命三日之粮原不降命去之谍出曰：原将降矣。军吏请待之公曰：信国之宝也。民之庇也。得原失信何以庇之所亡滋多退一舍而原降四年楚子围宋晋救宋楚子玉从晋师退三舍避之初文公出奔及楚楚子享之曰：公子。若反晋国则何以报不对曰：子女玉帛则君有之羽旄齿革则君地生焉其波及晋国者君之馀也。其何以报君曰：虽然何以报我对曰：若以君之灵得反晋国晋楚治兵遇於中原其辟君三舍。若不获命（三退不得楚之命也。）其左执鞭弭右属以与君周旋（弭弓末无缘者以受箭以受弓属著也。周旋相追逐也。）五年伐曹初文公亡过曹曹君无礼欲观其骈胁（骈胁并也。）负羁谏不听私善於重耳（谓馈盘餮璧焉重耳受餮反璧）至是伐曹虏共公以归令军毋入负羁之宗族闾初文公之竖头须守藏者也。（头须一曰里凫须竖左右小吏）其出也。窃藏以逃（文公出时）尽用以求纳之（求纳文公）及入求见公辞以沐谓谒者曰：沐则心覆心覆则图反宜吾不得见也。从者为羁绁之仆居者为社稷之守何必罪居者国君而雠匹夫惧者众矣。公遽见之七年秦伯围郑郑使烛之武见秦伯秦伯说与郑人盟而还子犯请击之文公曰：不可微夫人之力不及此（请击秦也。夫人谓秦穆公）因人之力而敝之不仁失其所与不知以乱易整不武（秦晋和整而还相攻更为乱也。）吾其还也。亦去之。  

襄公三年讨卫（鲁文公二年）陈侯为卫请成于晋执孔达以说（陈始与卫谋谓可以强得免今晋不听故更执孔达以苟免也。）五年晋人归孔达于卫以为卫之良也。故免之。  

邾文公卜迁于绎（鲁文公十三年绎邾邑鲁国邹县北有绎山）史曰：利於民而不利於君邾子曰：苟利於民孤之利也。天生民而树之君以利之也。民既利矣。孤必与焉左右曰：命可长也。君何弗为邾子曰：命在养民死之短长时也。民苟利矣。迁也。吉莫如之（左右以一人之命为言文公以百姓之命为主一人之命时有短长不可如何百姓之命乃传世无穷故从之）遂迁于绎五月邾文公卒君子曰：知命。  

楚庄王十六年为陈夏徵舒杀灵公（鲁宣公十一年）率诸侯伐陈谓陈曰：无惊吾诛徵舒而已已诛徵舒因县陈而有之群臣毕贺申叔时使於齐来还独不贺（叔时楚大夫）庄王问其故对曰：鄙语有之牵牛蹊人田田主夺之牛蹊则有罪矣。夺之牛不亦甚乎！今王以徵舒杀君故徵兵诸侯以义伐之已而取之以利其地则後何以令于天下是以不贺庄王曰：善乃迎陈灵公太子午於晋而立之复居陈如故是为成公孔子读《史记》至楚复陈曰：贤哉！楚庄王轻千乘之国而重一言十七年春庄王以郑与晋盟来伐郑围三月以城降楚楚王入自皇门郑襄公肉袒牵羊以迎曰：孤不能事边邑使君王怀怒以及敝邑孤之罪也。敢不惟命是听君王迁之江南翦以赐诸侯亦惟命是听。若君王不忘厉宣王桓武公哀不忍绝其社稷锡不毛之地使复得改事君王孤之愿也。然非所敢望也。敢布腹心惟命是听庄王为却三十里而後舍楚群臣曰：自郢至此士大夫亦父劳以今得国舍之何如庄王曰：所谓伐伐不服也。今已服尚何求乎！卒去是年夏及晋师战于必阝既败晋师次于衡雍大夫潘党曰：君盍筑武军（筑军营以章武功）而收晋尸以为京观（积尸封土其上谓之京观）臣闻克敌必示子孙以无忘武功楚子曰：非尔所知也。夫文止戈为武（文字）武王克商作颂曰：载戢干戈载弓矢（戢藏也。韬也。诗美武王能诛灭暴乱而息兵矣。）我求懿德肆于时夏允王保之（肆遂也。夏大也。言武王既息兵。又能求德故遂大而信王保天下）。又作武其卒章曰：耆定尔功（武颂篇名耆致也。言武王诛纣致定其功）其三曰铺时绎思我徂惟求定（其三三篇铺布也。绎陈也。时是也。思辞也。颂美武王能布施善政使天下归往求定）其六曰绥万邦屡丰年（其六六篇绥安也。屡数也。言武王既安天下数致丰年此三六之数与今诗颂篇次不同盖楚乐歌之次）夫武禁暴戢兵保大定功安民和众丰财者也。（此武七德）故使子孙无忘其章（著之篇章使子孙不忘）今我使二国暴骨暴矣。观兵以威诸侯兵不戢矣。暴而不戢安能保大犹有晋在焉得定功所违民欲犹多民何安焉无德而强争诸侯何以和众利人之几（几危也。）而安人之乱以为己荣何以丰财（兵动则年荒）武有七德我无一焉何以示子孙其为先君宫告成事而已（祀先君告战胜）武非吾功也。古者明王伐不敬取其鲸鲵而封之以为大戮，於是乎！有京观以惩淫慝（鲸鲵大鱼名以喻不义之人吞食小国）今罪无所（晋罪无所犯也。）而民皆尽忠以死君命。又何以为京观乎！祀于河作先君宫告成事而还二十年围宋以杀楚使也。宋城中食尽易子而食析骨而炊华元出告以情庄王曰：君子哉！遂罢兵去先是晋伐楚三舍不止大夫击之庄王曰：先君之时晋不伐楚及孤之身而晋伐楚是孤之过也。若何其辱群大夫曰：先臣之时晋不伐楚今臣之身而晋伐楚此臣之罪也。请击之王亻免而泣涕沾衿起而拜群大夫晋人闻之曰：君臣争以过为在己。且轻下其臣不可伐也。夜还师而归平王弃疾即位（鲁昭公十三年）召观从（楚大夫）王曰：唯尔所欲（观从教子干杀弃疾弃疾今召用之明在君为君之义）对曰：臣之先佐开卜乃使为卜尹。  

昭王十一年秦救楚败吴师楚子入于郢王赏斗辛王孙繇于王孙圉锺建斗巢申包胥王孙贾宋木斗怀子西曰：请舍怀也。王曰：大德灭小怨道也。二十七年王在城父将救陈卜战不吉卜退不吉王曰：。然则死也。再败楚师不如死将战王有疾攻大卒于城父是岁也。有云   如众赤鸟夹日以飞三日昭王使问诸周太史周太史曰：其当王身乎！（日为人君妖气守之故以为当王身云   在楚唯楚见之故祸不及他国）。若之可移於令尹司马（禳祭）王曰：除腹心之疾而诸股肱何益不不有大过天其夭诸有罪受罚。又焉移之遂弗初昭王有疾卜曰：河为崇王弗祭大夫请祭诸郊王曰：三代命祀祭不越望（诸侯望祀境内山川星辰）江汉睢漳楚之望也。祸福之至不是过也。不虽不德河非所获罪也。遂弗祭孔子曰：楚昭王知大道矣。其不失国也。宜哉！夏《书》曰：惟彼陶唐帅彼天常（五子歌言尧循天之常道）有此冀夫方今失其道乱其纪纲乃灭而亡（灭亡谓夏桀也。唐虞及夏皆都冀州不易地而亡繇於不知大道故）。又曰：允出兹在兹繇已率常可矣。（又禹谟言信出己则福亦在己）。  

惠王食寒菹而得蛭因遂吞之腹有疾而不能食令尹入问曰：王安得此疾也。王曰：我食寒菹而得蛭念谴之不行其罪乎！是法废而威不立也。非所以使国闻也。谴而行其诛乎！则庖宰监食法皆当死心。又不忍也。故吾恐蛭之见也。因遂吞之令尹辟席再拜而贺曰：臣闻天道无亲唯德是辅王有仁德天之所奉也。病不为伤是夕也。惠王之腹蛭出故其久病心腹之疾皆愈天之视听不可谓不察也。  

齐景公时荧惑守於虚期年不去公异之召《晏子》而问曰：吾闻之人行善者天赏之行不善者天殃之荧惑天罚也。今留虚其孰当之《晏子》曰：齐当之公不悦曰：天下大国十二同曰：诸侯齐何以独当之《晏子》曰：虚齐野也。且天之下殃固於富强为善不用出政不行贤人使远谗人反昌百姓疾怨悉为灾祥碌碌强食进死何伤是以列舍无次变星不常荧惑回逆孽星在旁有贤不用安得不亡公曰：可去乎！对曰：可致者可去公曰：寡人为之。若何对曰：盍出冤聚之狱使反田矣。散百官之财施之民矣。振孤而敬老人矣。夫。若是者百恶可去独孽星乎！公曰：善行之三月而荧惑迁。  

宋景公时荧惑在心惧召子韦而问曰：荧惑在心何也。子韦曰：荧惑天罚也。心宋分野也。祸当君。虽然可移於宰相公曰：宰相所使治国也。（一曰宰相吾之股肱）而移死焉不祥寡人请自当之子韦曰：可移于民公曰：民死寡人将谁为君乎！（一说君者待民）宁独死耳子韦曰：可移於岁公曰：岁饥民饿必死为人君欲杀其民以自活其谁以我为君乎！（一说岁饥民困我谁为君）是寡人之命固尽矣。子无复言矣。子韦还走北面再拜曰：臣敢贺君天之处高而听卑君有仁人之言三天必三赏君今夕星必徙舍（一说君有君人之言三荧惑有动）君延寿二十一岁公曰：子何以知之对曰：君有三善故有三赏星必三舍舍行七星星当一年三七二十一岁。故曰：君延寿二十一岁臣伏於阶下以伺之星不徙臣请死之公曰：可是夕也。星三徙舍也。如子韦言。  

魏文侯与虞人期猎是日饮酒乐天雨文侯将出左右曰：今日饮酒乐天。又雨君将焉之文侯曰：吾与虞人期猎虽雨，岂可无一会期哉！乃往身自罢之魏，於是乎！始强初韩赵相难韩索兵於魏曰：愿得借师以伐赵文侯曰：寡人与赵兄弟不敢从赵。又索兵以攻韩文侯曰：寡人与韩兄弟不敢从二国不得兵怒而反己乃知文侯以讲於己也。皆朝魏。  

邹穆公有令食凫雁必以比无得以粟于是仓无比而求易于民二石粟而得一石比吏以为费请以粟食之穆公曰：去非汝所知也。夫百姓饱牛而耕暴背而耘勤而不惰者岂为禽兽哉！粟米人之上食奈何其以养鸟。且尔知小计不知大会周谚曰：囊漏贮中而独不闻欤夫君者人之父母取仓之粟移之於民此非吾之粟乎！鸟苟食邹之比不害邹之粟也。粟之在仓与在民於我何择邹民闻之皆知私积与公家为一体也。此之谓知富邦。  

赵武灵王三年五国相王赵独否曰：无其实敢处其名乎！令国人谓己曰：君。  

○列国君部　宴享  

夫春秋所载有宴享之义焉所以备物象德交事观礼合欢序宾示慈布政之谓也。自一戎大定勋戚并建东迁之後诸侯力政小则抚封而保姓大则定霸而主盟朝有常使介交骛饮食宴乐迨浃於家陪升降揖让无废於兵革繇是丰豆觞以为好谐金石以饣希喜声诗见志所贵乎！必类节折有品乃知其多文既以观其尽心。且将申其嘉好故其流风遗辞可观也。已至乃礼义之或愆形於规谏祸福之先兆发於言动盖夫宾旅酬酢之际不可以不慎焉。  

周之先公刘居於京筑宫室既成与群臣士大夫饮酒以落之《诗》曰：笃公刘于京斯依跄跄济济俾筵俾几（跄跄济济士大夫威仪也。笃厚俾使也。公刘居于此京依而筑宫室其既成也。与群臣士大夫饮酒以落之群臣则相使为公刘设几筵使之升坐）既登乃依乃造其曾执豕于牢酌之用匏（宾已登席坐矣。乃依几矣。曾群也。执豕于牢新国则杀礼也。酌之用匏俭以质也。公刘既登堂负而立群臣乃其牧群搏豕于牢中以为饮酒之ゾ酌酒以匏为爵言忠敬也。）食之饮之君之宗之（为之君为之大宗也。宗尊也。公刘虽去邰国来迁群臣从而君之尊之犹在邰也。）。  

鲁庄公六年楚文王伐申过邓邓祁侯曰：吾甥也。止而享之。  

二十二年齐桓公使敬仲为工正（掌百工之官）饮桓公酒乐（齐桓贤之故就其家会据主人之辞故言饮桓公酒）公曰：以火继之辞曰：臣卜其昼未卜其夜不敢。  

僖公时燕饮於内寝则善其妻寿其母《诗》曰：鲁侯燕喜令妻寿母与群臣宴则欲与之相宜《诗》曰：宜大夫庶士邦国是有既多受祉黄儿齿。  

二十二年楚与宋战於泓楚子入享于郑（为郑所享）九献用毕（用上公之礼九献酒而礼毕）庭实旅百（庭中所陈品数百也。）加笾豆六品（食物六品加于笾豆笾豆礼食器）。  

二十三年晋公子重耳如楚楚成王以《周礼》享之九献庭实旅百公子欲辞子犯曰：天命也。君其享之亡人而国荐之非敌而君设之非天谁启之心公子重耳秦秦伯享之子犯曰：吾不如衰之文也。（有文辞衰赵衰也。）请使衰从公子赋河水（河水逸诗义取河水朝宗于海海喻秦）公赋六月（六月诗小雅道尹吉甫佐宣王征伐喻公子还晋必能匡王国古者礼会因古诗以见意故言赋诗断章也。其全称诗篇者多取首章之义）赵衰曰：重耳拜赐公子降拜稽首公降一级而辞焉（下阶一级辞公子稽首）衰曰：君称所以佐天子者命重耳重耳敢不拜（诗首章言匡王国末章言佐天子故赵衰因通言之）。  

二十四年宋成公如楚还入於郑郑伯将享之问礼於皇武子（皇武子郑卿）对曰：宋先代之後也。於周为客天子有事番焉（有事祭宗庙也。番祭肉尊之故赐以祭胙）有丧拜焉（宋吊周丧王特拜谢也。）丰厚可也。郑伯从之享宋公有加礼也。  

三十年周襄王使周公阅来聘飨有昌蜀白黑形盐（昌蜀昌蒲菹白熬稻黑熬黍形盐盐形象虎）辞曰：国君文足昭也。武可畏也。则有备物之享以象其德荐五味羞嘉盐虎形（嘉熬稻黍也。以象其文也。盐虎形以象武也。）以献其功吾何以堪之。  

文公三年公如晋晋侯享公赋菁菁者莪（菁菁者莪诗小雅取其既见君子乐。且有仪）庄叔以公降拜（谢以公比君子）曰：小国受命於大国敢不慎仪君贶之以大礼何乐如之抑小国之乐大国之惠也。晋侯降辞（降阶辞让公）登成拜（俱还上成拜礼）公赋嘉乐（大雅取显显令德宜民宜人受禄于天）。  

四年卫宁武子来聘公与之宴为赋湛露及彤弓（非礼之常公特命乐人以示意故言为赋湛露彤弓诗小雅）不辞。又不答赋使行人私焉（私问之）对曰：臣以为肄业及之也。（肄习也。鲁人失所赋宁武子佯不知此其愚不可及）昔诸侯朝正於王（朝而受政教也。）王宴乐之，於是乎！赋湛露则天子当阳诸侯用命也。（湛露曰：湛湛露斯匪阳不乾也。言露见日而乾犹诸侯禀天子命而行）诸侯敌王所忾而献其功（敌犹当也。忾恨怒也。）王，於是乎！赐之彤弓一彤矢百弓矢千以觉报宴（觉明也。谓诸侯有四夷之功王赐之弓矢。又为歌彤弓以明报功宴乐）今陪臣来继旧好（方论天子之乐故自称陪臣）君辱贶之其敢干大礼以自取戾。  

十三年公如晋还郑伯与宴于子家赋鸿雁（子家郑大夫公子归生也。鸿雁诗小雅义取侯伯哀恤鳏寡有征行之劳言郑伯寡弱欲使鲁侯还晋恤之）季《文子》曰：寡君未免於此（言亦同有微弱之忧）《文子》赋四月（四月诗小雅义取行役逾时思归祭祀不欲为还晋）子家赋载驰之四章（载驰诗风四章以下义取小国有急欲引大国以求助）《文子》赋采薇之四章（取其岂敢定居一月三捷许为郑还不敢安居）郑伯拜（谢公为行）公答拜。  

十五年春宋司马华孙来盟公与之宴。  

成公九年季《文子》如宋致女复命公享之赋韩奕之五章（韩奕言蹶父嫁女于韩侯为女相所居莫如韩乐《文子》喻鲁侯有蹶父之德宋公如韩候宋土如韩乐）。  

十二年晋至如楚聘。且氵位盟楚子享之子反相为地室而县焉（县锺鼓也。）至将登（登堂）金奏作於下（击锺而奏乐）惊而走出子反曰：日云：暮矣。寡君须矣。吾子其入也。宾曰：君不忘先君之好施及下臣贶之以大礼重之以备乐（贶赐也。）如天之福两君相见何以代此下臣不敢（言此两君相见之礼）子反曰：如天之福两君相见无亦惟是一矢以相加遗焉用乐（言两君战乃相见无用此乐）寡君须矣。吾子其入也。宾曰：（传诸交让得宾主辞者多曰：宾以明之）。若让之以一矢祸之大者其何福之为世之治也。诸侯间於天子之事则相朝聘也。（事间缺修私好），於是乎！有宴享之礼享以训共俭（享有体荐设几而不倚爵盈而不饮肴乾而不食所以训共俭）宴以示慈惠（宴则折殂相与共食）共俭以行礼而慈惠以布政政以礼成民是以息百官承事朝而不夕（不夕言无事）此公侯之所以城其民也。（蔽也。言宴享结好邻国所以蔽其民）故《诗》曰：赳赳武夫公侯干城（诗周南之风赳赳武貌干也。言公侯之与武夫止于难而已）及其乱也。诸侯贪冒侵欲不忌争寻常以尽其民（八尺曰：寻倍寻曰：常言争尺寸之地以相攻伐）略其武夫以为己腹心股肱爪牙（略取也。言世乱则公侯制御武夫以从己志使侵害邻国为搏噬之用无已）故《诗》曰：赳赳武夫公侯腹心（举诗之正以乱义诗言治世则武夫能合德公侯外为城内制其腹心）天下有道则公侯能为民干城而制其腹心乱则反之（略其武夫以为己腹心爪牙）今吾子之言乱之道也。不可以为法然吾子主也。至敢不从遂入卒事。  

十四年晋侯使於卫卫侯享苦成叔（成叔）宁惠子相（相佐礼惠宁殖）苦成叔傲宁子曰：苦成家其亡乎！古之为享食也。以观威仪省祸福也。故曰：兕<角黄>其<角求>旨酒思柔（诗小雅言君子好礼旨酒皆思柔德虽设兕<角黄><角求>然不用以兕角为<角黄>所以罚不敬<角求>陈设之貌）彼交匪傲万福来求（彼之交于事而不惰傲乃万福之所求）今夫子傲取祸之道也。  

襄公四年穆叔如晋报知武子之聘也。（武子聘在元年）晋侯享之金奏肆夏之三不拜（肆夏乐曲名《周礼》以锺鼓奏九夏其二曰肆夏一名樊三曰韶夏一名遏四名纳夏一名渠盖击锺而奏此二夏曲）工歌文王之三。又不拜（工乐人也。文王之三大雅之首文王大明绵）歌鹿鸣之三三拜（小雅之首鹿鸣四牡皇皇者华）韩献子使行人子员问之（行人通使之官）曰：子以君命辱於敝邑先君之礼藉之以乐以辱吾子（藉荐）吾子舍其大而重拜其细敢问何礼也。对曰：三夏天子所以享元侯也。使臣弗敢与闻（元侯牧伯）文王两君相见之乐也。臣不敢及（及与也。文王之三皆称文王之德受命作周故诸侯会同以相乐）鹿鸣君所以嘉寡君也。敢不拜嘉（晋以叔孙为嘉宾故歌鹿鸣之诗取其我有嘉宾叔孙奉君命而来嘉叔孙乃所以嘉鲁君）四牡君所以劳使臣也。敢不重拜（诗言使臣乘四牡然行不止勤劳也。晋以叔孙来聘故以此劳之）皇皇者华君教使臣曰：必咨於周（皇皇者华君夏使臣之诗言忠臣奉使能光辉君命如华之皇皇然。又当谘于忠信以补已不及忠信为周其《诗》曰：周爰咨诹周爰谘谋周爰咨度周爰咨询言必于忠信之人谘此四事）臣闻之访问於善为咨（问善道）咨亲为询（问亲戚之善）咨礼为度（问礼宜）咨事为诹（问政事）咨难为谋（问恶难）臣获五善敢不重拜（五善为咨询度诹谋）。  

八年晋范宣子来聘公享之宣子赋В有梅（В有梅诗召南В落也。梅盛极则落诗人以兴女色盛则有衰众士求之宜及其时宣子欲鲁及时共讨郑取其汲汲相赴）季武子曰：谁敢哉！（言谁敢不从命）今譬於草木寡君在君君之臭味也。（言同类）欢以承命何时之有（迟速惟命）武子赋彤弓（彤弓天子赐有功诸侯之诗欲使晋君继文之业复受彤弓於王）宣子曰：城濮之役（在僖二十八年）我先君文公献功於衡雍受彤弓於襄王以为子孙藏（藏之以示子孙）モ也。先君守官之嗣也。敢不承命（言己嗣其父祖为先君守官不敢废命欲正晋君）君子以为知礼（彤弓之义义在晋君故范モ受之所谓知礼）。  

十年宋公享晋侯於楚丘请以桑林（桑林殷天子之乐名）荀辞之（辞让之）荀偃士モ曰：诸侯宋鲁，於是观礼（宋王者後鲁以周公故皆用天子礼乐故可观）鲁有乐宾祭用之（三年大祭则作四代之乐别祭群公则用诸侯乐）宋以桑林享君不亦可乎！（言俱天子乐也。）舞师题以旌夏（师帅也。旌夏大旌也。题识也。以大旌表识其行列）晋侯惧而退入于房（旌夏非常卒见之人心偶有所畏）去旌卒享而还及著雍疾（晋侯疾也。著雍晋地）卜桑林见（崇见於卜兆）荀偃士モ欲奔请祷焉（奔走还宋祷谢）荀不可曰：我辞礼矣。彼则以之（以用也。）犹有鬼神於彼加之（言自当加罪于宋）晋侯有间（间疾差也。）。  

十六年晋侯与诸侯宴于温使诸大夫舞曰：歌诗必类（歌古诗当使名从义类）。  

十九年正月晋侯会诸侯於沂上取邾田自氵郭水归之于我晋侯先归公享晋六卿于蒲圃（六卿过鲁）赐之三命之服军尉司马司空舆尉候奄皆受一命之服（如鞍战还之赐唯无先辂）贿荀偃束锦加璧乘马先吴寿梦之鼎（中军元帅故特贿之五匹为束四马为乘寿梦吴子乘也。献鼎於鲁因以为名古之献物必有以先今以璧冯为鼎之先）。  

二月季武子如晋拜师（谢讨齐）晋侯享之范宣子为政（代荀偃将中军）赋黍苗（黍苗诗小雅美召伯劳来诸侯如阴雨之长黍苗也。喻晋君忧劳鲁国犹召伯）季武子兴再拜稽首曰：小国之仰大国也。如百之仰膏雨焉。若尝膏之其天下辑睦岂惟敝邑赋六月（六月尹吉甫佐天子征伐之诗以晋侯比吉甫出征以匡王国）。  

二十年季武子如宋报向戌之聘也。（向戌聘在十五年）褚师段逆以受享（段共公子石也。逆以入国受享礼）赋棠棣之七章以卒（武子赋也。七章以卒尽八章取其妻子好合如鼓瑟琴宜尔室家乐尔妻孥言二国好合宜其室家相亲如兄弟）宋人重贿之归复命公宴之赋鱼丽之卒章（鱼丽小雅卒章曰：物其有矣。维其时矣。喻聘宋得其时）公赋南山有台（南山有台诗小雅取其乐只君子邦家之基邦家之光喻武子奉使能为国光辉）武子去所曰：臣不堪也。（去所辟席）。  

二十六年卫侯如晋晋人执而囚之秋七月齐侯郑伯为卫侯故如晋（欲共请之）晋侯兼享之晋侯赋嘉乐国景子相齐侯（景子国弱）赋蓼萧（蓼萧诗小雅言大平泽及远。若露之在萧以喻晋君恩泽及诸侯）子展相郑伯赋缁衣（缁衣诗郑风义取子之馆兮还予授子之粲兮言不敢违远晋）叔向命晋侯拜二君曰：寡君敢拜齐君之安我先君之宗祧也。敢拜郑君之不贰也。（蓼萧缁衣二诗所取各不同故拜二君辞异）。  

二十七年宋向戌欲弭诸侯之兵如晋告赵孟晋人许之如楚楚亦许之五月晋赵武至於宋宋人享赵《文子》叔向为介司马置折俎礼也。（折俎<身本>解节折升之於俎合卿宴享之礼。故曰：礼也。《周礼》司马掌会同之事）仲尼使举是礼也。以为多文辞（宋向戌自美弭兵之意敬逆赵武叔向因宴享之会张宾主之辞故仲尼以为多文醉）。  

七月宋公兼享晋楚之大夫赵孟为客（客一坐所尊故季孙饮大夫酒藏纥为客）子木与之言弗能对使叔向侍言焉子木亦不能对也。郑伯享赵孟于垂陇（自宋还过郑）子展伯有子西子产子大叔二子石从（二子石印段公孙段）赵孟曰：七子从君以宠武也。请皆赋以卒君贶武亦以观七子之志（诗以言志）子展赋草虫（草虫诗召南曰：未见君子忧心冲冲亦既见止我心则降以赵孟为君子）赵孟曰：善哉！民之主也。（在上不忘降故可以主民）抑武也。不足以当之（辞君子）伯有赋鹑之贲（鹑之贲贲诗风卫人刺其君氵乱鹑鹊之不。若义取人之无良我以为兄我以为君也。）赵孟曰：床第之言不逾阈况在野乎！非使人之所得闻也。（第箦也。此诗刺氵乱故云：床第之言阈门限使人赵孟自谓）子西赋黍苗之四章（黍苗诗小雅四章曰：肃肃谢功召伯营之列列征师召伯成之比赵孟於召伯）赵孟曰：寡君在武何能焉（推善於其君）子产赋隰桑（隰桑诗小雅义取思见君子尽心以事之曰：既见君子其乐如何）赵孟曰：武请受其卒章（卒章曰：心乎！爱矣。遐不谓矣。中心藏之何日忘之赵武子欲子产之见规诲）子大叔赋野有蔓草（野有蔓草诗郑风取其邂逅相遇我愿分）赵孟曰：吾子之惠也。（大叔嘉於相遇故赵孟受其惠）印段赋蟋蟀（蟋蟀诗唐风曰：无已大康职思其居好乐无荒良士瞿瞿言瞿瞿然顾礼仪）赵孟曰：善哉！保家之主也。有望矣。（戒惧不荒所以保家）公孙段赋桑扈（桑扈诗小雅义取君子有礼文故能受天之）赵孟曰：匪交匪敖福将焉往（此桑扈诗卒章赵孟因以取义）。若保是言也。欲辞福禄得乎！卒享《文子》告叔向曰：伯有将为戮矣。诗以言志志诬其上而公怨之以为宾荣（言诬则郑伯未有其实赵倡赋诗以自宠故言公怨之以为宾荣）其能从乎！幸而後亡（言必先亡）叔向曰：然已侈所谓不及五稔者夫子之谓矣。（稔年也。为三十年郑杀良霄传）《文子》曰：其馀皆数世之主也。子展其後亡者也。在上不怨降（谓赋草虫曰：我心则降）印氏其次也。乐而不荒（谓赋蟋蟀曰：好乐无荒）乐以安民不氵以使之後亡不亦可乎！。又九月楚罢如晋氵位盟（罢令尹子荡报荀盈也。）晋侯享之将出赋既醉（既醉诗大雅曰：既醉以酒既饱以德君子万年介尔景福以美晋侯比之太平君子也。）叔向曰：氏之有後於楚国也。宜哉！承君命不忘敏子荡将知政矣。敏以事君必能养民政其焉往（言政必归之）。  

二十八年八月蔡侯自晋入于郑郑伯享之。  

二十九年范献子来聘拜城杞也。（谢鲁为杞城）公享之展庄叔执币（公将以酬宾）。  

昭公元年诸侯盟于虢夏四月赵孟叔孙豹曹大夫入于郑（会罢过郑）郑伯兼享之子皮戒赵孟（戒享期）礼终赵孟赋瓠叶（受所戒礼毕而赋诗瓠叶诗小雅义取古人不以微薄废礼虽瓠叶兔首犹与宾客享之）子皮遂戒穆叔。且告之（告以赵孟赋瓠叶）穆叔曰：赵孟欲一献（瓠叶诗义取薄物而以献酬知欲一献）子其从之子皮曰：敢乎！（言不敢）穆叔曰：夫人之所欲也。又何不敢（夫人赵孟）及享具五献之笾豆於幕下（朝聘之制大国之卿五献）赵孟辞（赵孟自以今非聘郑故辞五献）私於子产（私语）曰：武请於蒙宰矣。（蒙宰子皮请谓赋瓠叶）乃用一献赵孟为客礼终乃宴（卿晏公侯享宴皆折俎不体荐）穆叔赋鹊巢（鹊巢诗召南言鹊有巢而鸠居之喻晋君有国赵孟治之）赵孟曰：武不堪也。又赋采蘩（亦诗召南义取蘩菜薄物可以荐公侯享其信不求其厚）曰：小国为蘩大国省穑而用之其何实非命（穆叔言小国微薄犹蘩菜大国能省爱用之而不弃则何敢不从命穑爱也。）子皮赋野有死之卒章（野有死诗召南卒章曰：舒而脱脱兮无感我兮无使ζ也。吠脱脱安徐佩巾义取君子徐以礼来无使我失节而使狗惊吠喻赵孟以义抚诸侯无以非礼相加凌）赵孟赋常棣赵孟赋棠棣（棠棣诗小雅取其几今之人莫如兄弟言欲亲兄弟之国）。且曰：吾兄弟比以安ζ也。可使无吠（受子皮之诗）穆叔子皮及曹大夫兴拜（三大夫皆兄弟国兴起也。）举兕爵曰：小国赖子知免於戾矣。（兕爵所以罚不敬言小国蒙赵孟德比以安自知其免此罚戮）饮酒乐赵孟出曰：吾不复此矣。（不复见此乐）。  

二年晋侯使韩宣子来聘公享之季武子赋绵之卒章（绵诗大雅卒章义取文王有四臣故能以绵绵致兴盛以晋侯比文王以韩宣子比四辅）韩宣子赋角弓（角弓诗小雅取其兄弟婚姻无胥远矣。言兄弟之国宜相亲矣。）季武子拜曰：敢拜子之弥缝敝邑寡君有望矣。（弥缝犹补合也。谓以兄弟之义）武子赋节之卒章（节诗小雅卒章取式讹尔心以畜万邦以言晋德可以畜万邦）既享宴于季氏有嘉树焉宣子誉之（誉其好也。）武子曰：宿敢不封殖此树以无忘角弓（封厚也。殖长也。）遂赋甘棠（甘棠诗云：召伯息于甘棠之下诗人思之而爱其树武子欲封殖嘉树如甘棠以宣子比召公）宣子曰：起不堪也。无以及召公宣子聘於卫卫侯享之北宫《文子》赋淇澳（淇澳诗卫风美武公也。言宣子有武公之德）宣子赋木瓜（木瓜亦卫风义取於欲厚报以为好）。  

三年郑伯如楚子产相楚子享之赋吉日（吉日诗小雅宣王田猎之诗楚王欲与郑伯共田故赋之）既享子产乃具田备王以田江南之梦（楚之云   梦跨江南北）。  

六年夏季孙宿如晋拜莒田也。（谢前年受牟夷田不见讨）晋侯享之有加笾（笾豆之数多於常礼）武子退使行人告曰：小国之事大国也。苟免於讨不敢求贶（贶赐也。）得贶不过三献（《周礼》大夫三献）今豆有加下臣弗堪无乃戾也。（惧以不堪为罪）韩宣子曰：寡君以为也。（以加礼致心）对曰：寡君犹未敢（未敢当此加也。）况下臣君之隶也。敢闻加贶固请彻加而後卒事晋人以为知礼重其好货（宴好之货）。  

七年三月公如楚楚子享公於新台（章华台也。）使长鬣者相（鬣须也。欲先夸鲁侯）好以大屈（宴好之赐大屈弓名）。  

十二年夏宋华定来聘通嗣君也。（宋元公新即位）公享之为赋蓼萧弗知不答赋（蓼萧诗小雅义取燕笑语兮是以有誉处兮乐与华定燕语也。又曰：既见君子为龙为光欲以宠光宾也。又曰：宜兄宜弟令德寿凯言宾有令德可以寿乐也。又曰：和鸾雍雍万福攸同言欲与宾同福禄也。）昭子曰：必亡宴语之不怀（怀思也。）宠光之不宣（宣扬也。）令德之不知同福之不受将何以在。  

齐侯卫侯郑伯如晋朝嗣君也。（晋昭公新立）公如晋晋辞公，公子遂如晋（鲁大夫如晋不书还不复命而奔故史不书於策）晋侯享诸侯子产相郑伯辞於享请免丧而後听命（简公未葬）晋人许之礼也。（善晋不夺孝子之情）晋侯以齐侯宴中行穆子相（穆子荀吴）投壶晋侯先穆子曰：有酒如淮有肉如坻（淮水名坻山名）寡君中此为诸侯师中之齐侯举矢曰：有酒如渑有肉如陵（渑水出齐国临淄县北入时水陵大阜也。）寡人中此与君代兴（代更也。）亦中之伯瑕谓穆子（伯瑕士文伯）曰：子失辞吾固师诸侯矣。壶何为焉其以中隽也。（言投壶中不足为隽异）齐侯弱吾君归弗来矣。欲与见弱之（欲与晋君代兴是弱之）穆子曰：吾军帅︹御卒乘竞劝今犹古也。齐将何事（言晋德不衰於古齐不事晋将无所事）公孙亻叟趣进曰：日旰君勤可以出矣。以齐侯出（亻叟齐大夫传言晋之衰）。  

十六年三月晋韩起聘於郑郑伯享之子产戒曰：苟有位於朝无有不共恪孔张後至立於客间（孔张子孔之孙）执政御之（执政掌位者御止也。）客後。又御之县间（县乐肆）客从而笑之事毕富子谏（富子郑大夫谏子产也。）曰：夫大国之人不可不慎也。几为之笑而不陵我（言数见笑则心陵侮我）我皆有礼夫犹鄙我（鄙贱也。）国而无礼何以求荣孔张失位吾子之耻也。子产怒曰：发命之不衷（衷当也。）出令之不信刑之颇类（参事类以成偏颇）狱之放纷（放纵也。纷乱也。）会朝之不敬（谓国无礼敬之心）使命之不听（下不从上命）取陵於大国罢民而无功罪及而弗知侨之耻也。孔张君之昆孙子孔之後也。（昆兄也。子孔郑襄公兄孔张之祖父）执政之嗣也。（子孔尝执郑国之政）为嗣大夫承命以使周於诸侯国人所尊诸侯所知立於朝而祀於家（卿得自立庙於家）有禄於国（受禄邑）有赋於军（军出卿赋百乘）丧祭有职（有所主）受归（受谓君祭以肉赐大夫归谓大夫祭归肉於公皆社之戎祭也。）其祭在庙已有著位在位数世世守其业而忘其所侨焉得耻之（其祭在庙谓助君祭）辟邪之人而皆及执政是先王无刑罚也。（言为过谬者自应用刑罚）子宁以他规我（规正也。）。  

十七年春小邾穆公来朝公与之燕季平子赋采菽（采菽诗小雅取其君子来朝何锡与之以穆公喻君子）穆公赋菁菁者莪（菁菁取其既见君子乐。且有仪以答采菽）昭子曰：不有以国其能久乎！（嘉其能答赋言其贤故能。又有国）秋郯子来朝公与之宴。  

二十五年春叔孙聘於宋宋公享昭子赋新宫（逸诗）昭子赋车辖（诗小雅周人思得贤女以配君子昭子将为季孙迎宋公女故赋之）明日宴饮酒乐宋公使昭子右坐（坐宋公右以相近言改礼坐）语相泣也。乐祁佐（助宴礼）退而告人曰：今兹君与叔孙其皆死乎！吾闻之哀乐（可乐而哀）而乐哀（可哀而乐）皆丧心也。心之精爽是谓魄魂魂魄去之何以能久（此冬叔孙宋公卒）。  

定公十四年叔孙武叔聘于齐齐侯享之。  

## ●卷二百四十四  

○列国君部　休徵戒惧悔过休徵  

东周之际列国之君其有服强敌而恢霸功纠诸侯而奖王室者皆宗社之所佑神祗之所扶故休徵兆於前功业著於後影响之报毫靡差至於天与己兰文在其手纪诸油素焕。若丹青所以先圣修春秋使乱臣贼子惧者盖俾其知运历之定分非侥亻幸之所及小既尚尔况其大者乎！。  

唐叔虞者周武王子而成王弟初武王与叔虞母会时梦天谓武王曰：余命汝生子名虞余与之唐及生子文在其手曰：虞故遂因而命之曰：虞成王立遂封叔虞於唐。  

齐桓公北征孤竹未至卑耳之十里然止瞠然视《左传》曰：邑姜方娠大叔邑姜武王后齐太公女援弓将射引而未敢发也。谓左右曰：见是前人乎！左右对曰：不见也。公曰：事其不济乎！寡人大惑今者寡人见人长尺而人物具焉冠右祛衣走马前疾事其不济乎！寡人大惑，岂有人。若此者乎！管仲对曰：臣闻登山之神有俞儿者长尺而人物具焉霸王之君兴而登山之神见。且走马前道也。祛衣示前有水也。右祛衣示从右方涉也。至卑耳之有赞水者曰：从左方涉其深也。及冠从右方涉其深也。至膝已涉事大济桓公坐拜管仲之马前曰：仲父之圣至。若此寡人之抵罪也。久矣。（抵当也。不知仲父之圣是寡人当有罪久矣。）管仲对曰：夷吾闻之圣人先知无形今已有形而後知之臣非圣也。善承教也。（善承古人之教也。）。  

秦文公出猎获黑龙。又梦黄蛇自天下属地（属著也。音之欲反）其口止於衍（三辅谓山陵间为衍左冯翊县之衍也。）文公问史敦（秦之太史也。敦名）敦曰：此上帝之徵君其祠之（质如石似肝云：语）後九年文公获宝。若石云：于陈仓北阪城祠之其神或岁数来也。住立貌瞠惊视貌谓赞引渡水者辞常以夜光辉。若流星从东方来集于祠城。若雄雉其声殷殷野鸡夜鸣以一牢祠之名陈宝（陈仓县有宝夫人祠或一岁二岁与叶君合叶君神来时天为之殷殷雷声雉为之ず也。）。  

穆公病卧五日不寤（寤觉也。觉音公孝反）寤乃言梦见上帝（上帝谓天也。）上帝命穆公平晋乱史书而藏之府（府藏书之处也。）而後世皆曰：上天。  

献公十八年栎阳雨金自以为得金瑞。  

晋文公初为公子避骊姬之难在翟十二年而去过卫卫文公不礼公出於五鹿（五鹿卫地今卫县西北有地名五鹿阳平元城县东亦有五鹿）乞食於野人野人与之块公子怒欲鞭之子犯曰：天赐也。（得土有国之祥故以为天赐）民以土服。又何求焉天事必象十有二年必获此土（复十二年必得五鹿）二三子志之岁在寿星及鹑尾其有此土乎！天以命矣。复於寿星必获诸侯天之道也。繇是始之有此其以戊申乎！所以申土也。再拜稽首受而载之（拜受天赐受块而载之也。）及即位後与楚子战于城濮梦与楚子搏（搏手搏也。）楚子伏已而其脑（也。）子犯曰：我得天楚伏其罪吾。且柔之矣。（晋侯上向故得天楚子下向地故伏其罪脑所以柔物）楚师果败。  

楚平王弃疾恭王子也。恭王有宠子五人无立乃望祭群神请神决之使主社稷而阴与巴姬（恭王妾）埋璧於室内召五子齐而入康王跨之（两足各跨壁一边过其上）灵王肘加之子比子皆远之平王幼抱其上而拜压组故康王以长立其子失之灵王及身而弑子比为王十馀日子不得立。又俱诛四子皆绝无後唯独弃疾後立为平王竟续楚祀如其神符。  

郑穆公母曰：燕吉文公之贱妾也。梦天使与己兰曰：余为伯余而祖也。以是为而子以兰有国香人服媚之如是既而文公见之与之兰而御之生穆公名之曰：兰。  

宋昭公得公孙周之子也。景公无子取得与启（启得弟也。）畜诸公宫未有立焉公卒得梦启北首而寝於卢门之外（卢门宋东门也。北首死象在门外失国也。）已为乌而集於其上朱加於南门尾加於桐门（桐门北门）曰：余梦美必立乃立得大尹奉启以奔。  

赵简子疾五日不知人大夫皆惧医扁鹊视之出董安于问（安于简子家臣）扁鹊曰：血脉治也。而何怪在昔秦缪公尝如此七日而寤寤之日告公孙支与子舆曰：我之帝所甚乐吾所以父者有学也。帝告我晋国将大乱五世不安其後将霸未老而死霸者之子。且令而国男女无别公孙支书而藏之秦谶，於是出矣。献公之乱文公之霸而襄公败秦师於ゾ而归纵氵此子之所闻今主君之疾与之同不出三日疾必间间必有言也。居二日半简子寤语大夫曰：我之帝所甚乐与百神游于钧天广乐九奏万舞不类三代之乐其声动人心有一熊欲来援我帝命我射之中熊熊死。又有一罴来我。又射之中罴罴死帝甚喜赐我二笥皆有副吾见儿在帝侧帝属我一翟犬曰：及而子之壮也。以赐之帝告我晋国。且世衰七世而亡嬴姓将大败周人於范魁之西而亦不能有也。今余思虞舜之勋余将以其胄女孟姚配而七世之孙董安于受言而书藏之以扁鹊言告简子简子赐扁鹊田四万亩他日简子出有人当道辟之不去从者怒将刃之当道者曰：吾欲有谒于主君从者以闻简子召之曰：讠喜吾有所见子折也。当道者曰：屏左右愿有谒简子屏人当道者曰：主君之疾臣在帝侧简子曰：然有之子之见我我何为当道者曰：帝令主君射熊与罴皆死简子曰：是。且何也。当道者曰：晋国。且有大难主君首之帝令主君灭二卿夫熊与罴皆其祖也。简子曰：帝赐我二笥皆有副何也。当道者曰：主君之子将克二国於翟皆子姓也。简子曰：吾见儿在帝侧帝属我一翟犬曰：及而子之长以赐之夫儿何谓以赐翟犬当道者曰：儿主君之子也。翟犬者代之先也。主君之子。且必有代及主君之後嗣。且有革政而胡服并二国於翟简子问其姓而延之以官当道者曰：臣野人致帝命耳遂不见简子书藏之府。  

襄子为智伯所攻奔保晋阳原过从後（原过赵臣）至于王泽见三人自带以上可见自带以下不可见与原过竹二节莫通曰：为我以是遗赵毋┰（襄子名）原过既至以告襄子襄子斋三日亲自剖竹有朱《书》曰：赵毋┰余霍泰山（在河东永安县）山阳侯天使也。三月丙戌余将使汝反灭智氏汝亦立我百邑余将赐汝林胡之地至于後世。且有伉王亦黑龙面而乌蜀鬓麋髭<弁页>大膺大胸修下而冯左衽界乘（修或作随界一作介）奄有河宗至于林溷诸貉南伐晋别北灭黑姑襄子再拜受三神之令智伯率韩魏攻晋阳岁馀襄子惧乃夜使相张孟同私于韩魏韩魏与合谋以三月丙戌三国反灭智氏共分其地。  

○列国君部　戒惧  

夫安不忘危治不忘乱盖先圣之格言有国之攸先也。无灾而惧所以为贤有凶称孤於焉中礼至於彗星既出则薄赋敛而缓刑罚时雨屡愆则绌女谒而放谗佞因战胜而增惕顾高台而虑危则知惧天灾重民命而召乱者未之有也。  

宋公九年大水鲁庄公使臧文仲吊焉曰：天作氵雨害於粢盛。若之何不吊（不为天所愍）对曰：孤实不敬天降之灾。又以为君忧拜命之辱（谢辱厚命）臧文仲曰：宋其兴乎！（臧文仲鲁大夫）禹汤罪己其兴也。氵孛然（氵孛盛貌）桀纣罪人其亡也。忽然（忽速貌）。且列国有凶称孤礼也。（列国诸侯无凶则常称寡人）言惧而名礼其庶乎！（言惧罪己名礼称孤其，庶几於兴）既而闻之曰：公子御说之辞也。（宋庄公子）臧孙达曰：是宜为君有恤民之心。  

齐桓公夜半不兼易牙乃煎熬燔炙和调五味而进之桓公食饱至旦不觉曰：後世必有以味亡其国者景公时彗星出公谓《晏子》曰：寡人闻之彗星出其所向之国君当之今彗星出而向吾国我是以悲《晏子》曰：君之行义固邪无德於国穿阁池则欲其深以广也。为台榭则欲其高。且大也。赋敛夺纠缪仇雠自是观之弗父将出天之变彗星之出庸何伤乎！，於是公惧乃归填阁池减台榭薄赋敛缓刑罚三十七日而彗星亡也。  

鲁僖公时雨泽不澍至于九月人大惊惧率群臣祷山川以有事谢过自让绌女谒放谗佞郭都之等十三人诛领人之吏受货赂赵祝等九人曰：辜在寡人方天旱野无生稼寡人当死百姓何谤请以身塞无状也。  

秦穆公时楚人灭江公为之降服出次不举过数（降服素服也。出次辟正寝不举去盛馔邻国之礼有数今秦伯过之）大夫谏公曰：同盟灭虽不能救敢不矜乎！吾自惧也。  

晋文公得南之威三日不听朝遂推南之威而远之曰：後世必有以色亡其国者。又尝与楚得臣战于城濮焚楚军火数日不息文公叹左右曰：胜楚而君犹忧何文公曰：吾闻能战胜安者唯圣人是以惧。且子玉犹在庸可喜乎！子玉之败而归楚成王怒其不用己言贪与晋战让责子玉子玉自杀文公曰：我击其外楚诛其内，於是乃喜。  

楚王（史失其谥）登强台而望山川左江右湖以临彷徨其乐忘死遂盟强台而弗登曰：後世必有以高台陂池亡其国者。  

庄王见天不见妖地不出孽则祷于山川曰：天其忘余欤。  

越王勾践与吴战大败之兼有南夷当是之时也。南面而立近臣三远臣五令诸侯大夫曰：闻过而不以告我者为上戮此处尊位而恐不闻其过也。  

○列国君部　悔过  

过而能改春秋之所韪不远而复大易之所载盖君子省躬责己彰往察来唯道是从闻义则服斯可尚也。已昔者宗周监二代之制列五等之爵叶利建之象崇夹辅之义东迁之後庶邦力政刑威庆赏繇已而出乃有席千乘之势居三揖之上弗谠正之议失防闲之道或知其谋而不用或察其贤而见戮或肆一时之忿或举无名之役而能知非引咎负愧怀耻翻然内省务修厥德大则成定霸之业小则得为君之体迁善之益斯可见焉。  

鲁隐公五年春公将如棠观鱼者臧僖伯谏公曰：吾将略地焉（孙辞以略地）遂往陈鱼而观之（大设捕鱼之备而观之）僖伯称疾不从冬僖伯卒公曰：叔父有憾於寡人（诸侯称同姓大夫长曰：伯父次曰：叔父有憾谏观鱼不听）寡人弗敢忘葬之加一等（加命服之等）。  

郑庄公母曰：武姜生庄公及共叔段庄公寤生惊姜氏遂恶之爱共叔段及庄公即位为之请京使居之大叔命西鄙北鄙贰於己（鄙郑边邑贰两属）大叔完聚缮甲兵具卒乘将袭郑夫人将启之（启开也。）公闻其期命子封帅车二百乘以伐京京叛大叔段段入于鄢公伐诸鄢大叔出奔共（共国今汲郡共县）遂姜氏於城颍（城颍郑邑）而誓之曰：不及黄泉无相见也。（地中之泉。故曰：黄泉）既而悔之颍考叔为颍谷封人（封人典封疆者）闻之有献於公，公赐之食食舍肉公问之对曰：小人有母皆尝小人之食矣。未尝君之羹请以遗之（食而不啜羹欲以发问也。宋华元杀羊为羹享士盖古赐贱官之常）公曰：尔有母遗ム我独无（ム语助）颍考叔曰：敢问何谓也。（据武姜在设疑也。）公语之故。且告之悔对曰：君何患焉。若阙地及泉隧而相见其谁曰：不然（隧今延道）公从之公入而赋大隧之中其乐也。融融（赋赋诗也。融融和乐也。）姜出而赋大隧之外其乐也。泄泄（泄泄舒散也。）遂为母子如初君子曰：颍考叔纯孝也。（纯犹笃也。）爱其母施及庄公《诗》曰：孝子不匮永锡尔类其是之谓乎！（不匮纯孝也。庄公虽失之於初孝心不忘考叔感而通之所谓永锡尔类诗人之作各以情言君子论之不以文害意故春秋传引诗不皆与今说诗者同馀皆仿此）。  

文公十二年晋文公秦穆公围郑佚之狐言於郑伯曰：国危矣。若使烛之武见秦君师必退（佚之狐烛之武皆郑大夫）公从之辞曰：臣之壮也。犹不如人今老矣。无能为也。已公曰：吾不能早用子今急而求子是寡人之过也。然郑亡子亦有不利焉许之夜纟追而出见秦伯秦伯乃还。  

晋惠公既杀里克而悔之曰：芮也。使寡人过杀我社稷之镇（芮冀芮镇重也。）。  

文公之竖头须守藏者也。（头须一曰里凫须竖左右小吏）其出也。窃藏以逃尽用以求纳之（求纳文公）及入求见公辞焉以沐谓仆人曰：沐则心覆心覆则图反宜吾不得见也。居者为社稷之守行者为羁纟曳之仆其亦可也。何必罪居者文公出时国君而雠匹夫惧者甚众矣。仆人以告公遽见之（言弃小怨所以能安众）。  

文公反国赏从亡者介之推不言禄禄亦弗及与母偕隐而死晋侯求之弗获以绵上为之田曰：以志吾过。且旌善人。  

悼公二年会单顷公及诸侯同盟于鸡泽（单顷公王卿士）公之弟杨干乱行于曲梁（行陈次）魏绛戮其仆（仆御也。）公怒谓羊舌赤曰：合诸侯以为荣也。杨干为戮何辱如之必杀魏绛无失也。对曰：纟无二志事君不辟难有罪不逃刑其将来辞何辱命焉言终魏绛至授仆人书（仆人晋侯御仆）将伏剑士鲂张老止之公读其《书》曰：日君乏使使臣斯司马（斯此也。）臣闻师众以顺为武（顺莫敢违）军事有死无犯为敬（守官行法虽死不敢有违）君命合诸侯臣敢不敬君师不武执事不敬罪莫大焉臣惧其死以及扌易干无所逃罪（惧自犯不武不敬之罪）不能致训至於用钺（用钺斩扬干之仆）臣之罪重敢有不从以怒君心（言不敢不从戮）请归死於司寇（致命於司寇使戮之）公跣而出曰：寡人之言亲爱也。吾子之讨军礼也。寡人有弟弗能教诲使干大命寡人之过也。子无重寡人之过（听纟死为重过）敢以为请（请使无死）晋侯以魏绛为能以刑佐民矣。反役与之礼食使佐新军（群臣旅会今欲显纟故特为设礼食）张老为中军司马（代魏绛）士富为候奄（代张老士富士会别族）。  

卫成公三年晋文公将伐曹假道於卫卫人弗许晋侯齐侯盟于敛孟（卫地）卫侯请盟晋人弗许卫侯欲与楚国人不欲故出其君以说於晋卫侯出居襄牛闻楚师败惧出奔楚遂陈使元亘奉叔武以受盟（奉使摄君事也。）或诉元亘於卫侯曰：立叔武矣。其子角从公，公使杀之亘不废命奉夷叔以入守（夷谥）晋侯复卫侯卫侯先期入（不信叔武）宁子先长守门以为使也。与之乘而入（长卫大夫宁子患公之欲速故先入欲安喻国人）公子犬华仲前驱（卫使遂驱奄宁子未备二子卫大夫）叔武将沐闻君至喜捉走出前驱射而杀之公知其无罪也。枕其股而哭之（公以叔武尸枕其服）犬走出（手射叔武故）公使杀之。  

秦穆公三十二年将袭郑访诸蹇叔蹇叔曰：劳师以袭远非所闻也。公辞焉（辞不受其言）召孟明西乞白乙使出师蹇叔哭之曰：孟子吾见师之出而不见其入也。公使谓之曰：尔何知中寿尔墓之木拱矣。秦师遂东晋襄公败秦师于ゾ获百里孟明视西乞术白乙丙以归文嬴请三帅（文嬴晋文公始秦秦穆公所妻夫人襄公嫡母）公许之秦伯素服郊次（待之於郊）乡师而哭曰：孤违蹇叔以辱二三子孤之罪也。不替孟明孤之过也。大夫何罪。且吾不以一眚掩大德秦大夫及左右皆言於秦伯曰：是败也。孟明之罪也。必杀之秦伯曰：是孤之罪也。周芮良夫之《诗》曰：大风有隧贪人败类（诗大雅隧蹊径也。周大夫芮伯刺厉王言贪人之败善类如大风之行毁坏众物所在成蹊径）听言则对诵言如醉（言昏乱之君不好典诵之言闻之。若醉得道听涂说之言则喜而对答）匪用其良覆俾我悖（覆反也。俾使也。不用良臣之言反使为悖乱）是贪故也。孤之谓矣。孤实贪以祸夫子夫子何罪复使为政乃作秦誓（晋舍三帅还归穆公悔过作誓）公曰：嗟我士听无讠华（誓其群臣通称士也。）予誓告汝群言之首（众言之本要）古人有言曰：民讫自。若是多盘（言民之行已尽用顺道是多乐称古人言悔前不顺忠臣）责人斯无难惟受责俾如流是惟艰哉！（人之有罪以义责之此无难也。若己有非惟受人责即改之如水流下是惟艰哉！）我心之忧日月逾迈。若弗云：来（言我心之忧欲改过自新如日月并行过如不复云：来虽欲改悔恐死及之无所益）惟古之谋人则曰：未就予忌（惟为我执古义之谋人谓忠贤蹇叔等也。则曰：未成我所欲反忌之耳）惟今之谋人姑将以为亲（惟指今事为我所谋之人我。且将以为亲而用之悔前违古从今以取破败也。）虽则云：然尚猷询兹黄则罔所愆（言前虽则有云：然之过今我，庶几以道谋此黄贤老则行事无所过矣。）番番良士旅力既愆我尚有之（老勇武番番之良士虽众力已过者我今，庶几欲有此人而用之）仡仡勇夫射御不违我尚不欲（仡仡壮勇之夫虽射御不违我，庶几不欲用自悔之至）惟截截善谝言俾君子易辞我皇多有之昧昧我思之（惟察察便巧善为辩佞之言使君子回心易辞我前多有之以我昧昧思之不明故也。）如有一个臣断断猗无他技其心休休焉其如有容焉（如有一个断断猗然专一之臣虽无他技艺其心休休焉乐善其如是则能有所容言将任之）人之有技。若己有之人之彦圣其心好之不啻。若自其口出能容之（人之有技。若己有之乐善之至也。人之彦圣其心好之不啻。若自其口出心好之至也。是人必能容之）以保我子孙黎民尚亦有利哉！（用此好技圣之人安众人亦主有利哉！言能兴国）人之有技娟疾以恶之人之彦圣而违之俾不通（见人之有技艺蔽疾害以恶之人之彦圣而违背壅塞之使不得上通）不能容以不能保我子孙黎民亦曰：殆哉！（娟疾之人不能容人，岂能安我子孙众人亦曰：危殆哉！）邦之杌陧曰：由一人（杌陧不安言危也。一人所任用国之倾危曰：由所任不容贤）邦之荣怀亦尚一人之庆（国之光荣为民所归亦，庶几其所任用贤之善也。穆公陈戒背贤则危用贤则荣自誓改前过之意）一说穆公复使孟明视等将兵伐晋战于彭衙（冯翊邓阳县西北有衙城）秦不利引兵归三十六年穆公复益厚孟明等使将兵伐晋渡河焚舟大败晋人取王官及高阝以报ゾ之役晋人皆城守不敢出，於是缪公乃自茅津（在大阳）渡河封ゾ中尸（封识之）为发丧哭之三日乃誓於军曰：嗟士卒听无讠华余誓告汝古之谋人黄番番则无所过以申思不用蹇叔百里奚之谋故作此誓令後世以记吾过君子闻之皆为垂涕曰：嗟乎！秦穆公之与人周也。（周备也。）卒得孟明之庆。  

齐顷公鲁成公八年晋侯使韩穿来言汶阳之田归之於齐来言者何内辞也。胁我使我归之也。曷为使我归我子孙之（据本鲁邑）鞍之战齐师大败齐侯归吊死视疾七年不饮酒不食肉晋侯闻之曰：嘻奈何使人之君七年不饮酒不食肉请皆反其所侵地（晋侯闻齐侯悔过自责高其义畏其德使诸侯还鞍之所丧邑鲁见使卑有耻故讳不言使者因两为其义诸侯不得相夺土地晋可来议语之鲁宜闻义自归之尔不得使也。主书者善晋之义齐）。  

楚武王使莫敖伐罗大败缢於荒谷群帅囚于冶父以听刑楚子曰：孤之罪也。皆免之。  

庄王即位三年不出号令日夜为乐令国中曰：有敢谏者死无赦伍举入谏庄王左抱郑姬右抱越女坐锺鼓之间伍举曰：愿有进隐（隐谓隐藏其言）曰：有鸟在於阜三年不蜚不鸣是何鸟也。庄王曰：三年不蜚蜚将冲天三年不鸣鸣将惊人举退吾知之矣。居数月氵益甚大夫苏从乃入谏王曰：若不闻令乎！对曰：杀身以明君臣之愿也，於是乃罢氵乐听政所诛者数百人所进者数百人任伍举苏从以政国人大说。  

恭王有疾召令尹曰：常侍[1234]苏与我处常忠我以道正缢自经也。荒谷冶父皆楚地我以义吾与处不安也。不见不思也。虽然吾有得也。其功不细必厚爵之申侯伯与我处常纵恣吾所乐者劝吾为之吾所好者先吾服之吾与处欢乐之不得则。虽然吾终无得也。其过不细必亟遣之令尹曰：诺明日王薨令尹即拜[1234]苏为上卿而逐申侯伯出之境曾子曰：鸟之将死其鸣也。哀人之将死其言也。善言反其本性恭王之谓也。故孔子曰：朝闻道夕死可矣。於以开後嗣觉来世犹愈没身不寤者也。昭王十年吴蔡伐楚昭王亡十一年复入于郢初王之奔随也。将涉于成臼（江夏竟陵县西有臼水出聊屈山西南入汉）蓝尹涉其帑（楚大夫）不与王舟及宁王欲杀之（宁安定也。）子西曰：子常唯思旧怨以败君何效焉王曰：善使复其所吾以志前恶（恶过也。）。  

宋昭公出亡至於鄙喟然叹曰：吾知所以亡矣。吾朝臣千人发政举事无不曰：吾君圣者侍御者数百人被服以立无不曰：吾君丽者内外不闻吾过是以至此。  

齐景公与鲁定公为夹谷之会知义不。若归而大恐告其群臣曰：鲁以君子之道辅其君而子独以夷狄之道教寡人使得罪於鲁君为之奈何有司进对曰：君子有过则谢以质小人有过则谢以文君。若悼之则谢以实于是齐侯乃归所侵鲁之郓汶阳龟阴之田以谢过。  

《晏子》化东阿三年景公召而数之《晏子》请改道易行明年上计景公迎而贺之《晏子》对曰：臣前之化东阿也。属不行货赂不至君反以罪臣今则反是而更蒙贺景公下席而谢。  

魏惠王时魏相公叔痤荐公孙鞅於王不能用遂西入秦事秦孝公孝公使将兵击魏军尽破之以归秦魏繇是徙都大梁惠王曰：寡人恨不用公叔痤之言也。  

燕惠王昭王子也。初乐毅为昭王谋必待诸侯兵齐乃可伐也，於是乃使乐毅使诸侯遂合连四国之兵以伐齐大破之闵王亡逃仅以身脱匿莒乐毅追之遂屠七十馀城临淄尽降唯莒即墨未下尽复收燕宝器而归复易王之辱乐毅请罢诸侯之兵独围莒即墨时田单为即墨令患乐毅善为兵田单不能诈也。欲去之昭王。又贤不肯听谗会昭王死惠王立田单使人谗之惠王惠王听谗使骑劫代乐毅将而召毅毅畏诛西降赵田单与骑劫战遂破劫逐燕北至河上尽复得齐城惠王後悔使骑劫代乐毅以故破军亡将失齐。又恐乐毅之降赵恐赵用乐毅而乘燕之弊以伐燕惠王乃使让乐毅。且谢之曰：先王举国而委将军为燕破齐报先王之雠天下莫不震动寡人岂敢一日而忘将军之功哉！会先王弃群臣寡人新即位左右误寡人寡人之使骑劫代将军为将军久暴露於外故召将军。且休计事将军过听以与寡人有隙遂捐燕归赵将军自为计则可矣。而亦何以报先王所以遇将军之意乎！乐毅报遗惠王《书》曰：臣不佞不能奉承王命以顺左右之心恐伤先王之明有害足下之义故遁逃走赵今足下使人数之以罪臣恐侍御者不察先王之所以畜幸臣之理。又不白臣之所以事先王之心故敢以书对臣闻圣贤之君不以禄私亲其功多者赏之其能当者处之故察能而授官者成功之君也。论行而结交者立名之士也。臣窃观先王之举也。见有高世主之心故假节於魏而以身得察於燕先王过举厕之宾客之中立之群臣之上不谋父兄以为亚卿臣窃不自知自以为奉令承教可幸无罪故受令而不辞先王命之曰：我有积怨深怒於齐不量轻弱而欲以齐为事臣曰：夫齐霸国之馀业而最胜之遗事也。练於兵甲习於战攻王。若欲伐之必与天下图之与天下图之莫。若於结赵。且。又淮北宋地楚魏之所欲也。赵。若许而约四国攻之齐可大破也。先王以为然具符节南使臣于赵顾反命起兵击齐以天之道先王之灵河北之地随先王而举之济上济上之军受命击齐大败齐人轻卒锐兵长驱至国齐王遁而走莒仅以身免珠玉财宝车甲珍器尽收入于燕齐器设于灵台大吕陈于元英故鼎反乎！磨室蓟丘之植植於磨历也。汶篁自五伯已来功未有及先王者也。先王以为慊於志故裂地而封之使得比小国诸侯臣窃不自知自以为奉命承教可幸无罪是以受命不辞臣闻圣贤之君功立而不废故著於春秋蚤知之士名成而不毁故称於後世。若先王之报怨雪耻夷万乘之︹国收八百岁之畜积及至弃群臣之日馀教未衰执政任事之臣修法令慎庶孽施及乎！萌隶皆可以教後世臣闻之善作者不必善成善始者不必善终昔伍子胥说听於阖闾而吴王远迹至郢夫差弗是也。赐之鸱夷而浮之江湖吴王不悟先论之可以立功故沈子胥而不悔子胥不蚤见主之不同量是以至於入江而不化夫勉身立功以明先王之迹者臣之上计也。离毁辱之诽谤堕先王之名臣之所大恐也。临不测之罪以幸为利义之所不敢出也。臣闻古之君子交绝不出恶声忠臣去国不洁其名臣虽不佞数奉教於君子矣。恐侍御者之亲左右之说不察疏远之行故敢献书以竹田曰：篁谓燕人疆界移于齐之汶水闻唯君王之留意焉，於是燕王复以乐毅子乐间为昌国君而乐毅往来复通燕赵以为客卿乐毅卒於赵。  

燕王喜用其相栗腹之计欲攻赵而问昌国君乐间乐间曰：赵四战之国也。其民习兵伐之不可燕王不听遂伐赵赵使廉颇大破栗腹之军於高阝禽栗腹乐乘者乐间之宗也。于是乐间奔赵赵遂围燕燕重割地以与和赵乃解而去燕王恨不用乐间乐间既在赵乃遗乐间《书》曰：纣之时箕子不用犯谏不怠以异其听商容不达身祗辱焉以异其变及民志不入狱囚自出然後二子退隐故纣负桀暴之累二子不失忠圣之名何者其忧患之尽矣。今寡人虽愚不。若纣之暴也。燕民之乱不。若殷民之甚也。室有语不相尽以告邻里二者寡人不为君取也。乐间乐乘怨燕不听其计二人卒留赵。  

## ●卷二百四十五  

○列国君　部朝聘姻好朝聘  

《传》曰：诸侯三岁而聘五岁而朝。又曰：岁聘以志业间朝以讲礼繇是评贡赋之职讲班爵之义宴享以示惠采章而慎仪盖小所以事大大所以字小乃周室之旧制列国之遗范也。原夫并建之始胙土相继著之典法纳於轨物其後力政专命强弱异势以至献物荐贿旅百而有加共职归事骏奔而不暇当夫邻国之继好霸令之不烦固宜讲信修睦谋事补阙其流风话言可观也。已。  

鲁隐公元年十二月祭伯来（祭伯诸侯为王卿士者祭国伯爵《传》曰：非王命也。）。  

七年夏齐侯使夷仲年来聘。  

十一年春滕侯薛侯来朝争长（薛鲁国薛县）薛侯曰：我先封（薛祖奚仲夏所封在周之前）滕侯曰：我周之卜正也。（卜正卜官之长）薛庶姓也。我不可以後之（庶姓非周之同姓）公使羽父请於薛侯曰：君与滕君辱在寡人周谚有之曰：山有木工则度之宾有礼主则择之（择所宜而行之）周之宗盟异姓为後（盟载书皆先同姓例在定四年）寡君。若朝于薛不敢与诸任齿（薛任姓齿列也。）君。若辱贶寡人则愿以滕君为请薛侯许之乃长滕侯。  

桓公二年春正月滕子来朝（隐十一年称侯今称子者盖时王所黜）。  

七月杞侯来朝（公即位而来朝）。  

三年冬齐侯使其弟年来聘。  

五年夏齐侯郑伯如纪（外相朝皆言如）。  

六年冬纪侯来朝请王命以求成於齐公告不能（纪微弱不能通於天子欲因公以请王命公无宠於王故告不能）。  

九年秋七月曹伯使其子射姑来朝（曹伯有疾故使其子来朝）宾之以上卿礼也。  

十有五年夏邾人牟人葛人来朝（三人皆附庸之世子也。其君应称名故其子降称人）。  

庄公五年秋阝犁来朝（附庸国也。东海昌虑县东北有阝城犁来名）。  

二十三年夏荆人来聘（不书荆子使某来聘君臣同辞者盖楚之始通未成其礼）。  

二十五年春陈侯使女叔来聘（女叔陈卿女氏叔字）始结陈好也。  

二十七年冬杞伯来朝（杞称伯者时王所黜）。  

闵公元年冬齐仲孙湫来省难。  

僖公七年夏小邾子来朝（阝犁来始得王命而来朝也。邾之别封。故曰：小邾）。  

秋七月公子友如齐（公会齐侯盟于宁母罢盟而聘谢不敏也。）。  

十年春正月公如齐。  

十有三年冬公子友如齐。  

十有四年六月季姬及曾阝子遇于防使曾阝子来朝（季姬鲁女曾阝夫人也。曾阝子本无朝志为季姬所召而来故言使曾阝子来朝曾阝国今琅邪曾阝县）。  

十有五年正月公如齐（诸侯五年再相朝礼也。）。  

二十年夏郜子来朝。  

二十二年三月郑伯如楚。  

二十四年宋及楚平宋成公如楚。  

二十七年春杞子来朝杞桓公也。用夷礼。故曰：子（杞先代之後而迫於东夷风俗杂坏言语衣服有时而夷今称朝者始用《周礼》终而不全故贬其爵聘也。）公卑杞杞不共也。  

二十八年秋公子遂如齐（聘也。）。  

二十九年春介葛卢来朝舍于昌衍之上（鲁县东南有昌平城）公在会馈之刍米礼也。（嫌公行不当致馈。故曰：礼也。）冬介葛卢来以未见公故复来朝礼之加燕好。  

三十年冬东门襄仲（公子遂也。）将聘于周遂初聘于晋（公既命襄仲聘周未行。故曰：将。又命自周聘晋。故曰：遂鲁始聘晋。故曰：初）。  

三十一年春取济西田分曹地也。（晋文讨曹分其地以赐诸侯）公子遂如晋拜曹田也。  

三十二年春楚斗章请平于晋晋阳处父报之晋楚始通（阳处父晋大夫晋楚自春秋以来始交使命为和同）。  

三十三年齐国《庄子》来聘自郊劳至于赠贿礼成而加之以敏（迎来曰：郊劳送去曰：赠贿敏审当于事）臧文仲言於公曰：国子为政齐犹有礼君其朝焉臣闻之服於有礼社稷之卫也。冬公如齐朝。且吊有狄师也。（狄侵齐也。）。  

文公元年冬十月穆伯如齐始聘焉礼也。（穆伯公孙敖）凡君即位卿出并聘践修旧好要结外援（践犹履行也。）好事邻国以卫社稷忠信卑让之道也。忠德之正也。信德之固也。卑德之基也。  

三年春卫侯如陈拜晋成也。（二年陈侯如卫请成于晋）冬公如晋。  

四年春晋人归孔达于卫以为卫之良故免之（三年卫执孔达以说晋）夏卫侯如晋（拜谢归孔达）。  

曹伯如晋会正（会授贡赋之政也。传言襄公能继文之业而诸侯服从）。  

秋卫侯使宁俞来聘。  

五年夏公孙敖如晋。  

冬晋阳处父聘于卫。  

六年春臧文仲以陈卫之睦也。欲求好于陈。  

夏季《文子》聘于陈。  

秋季《文子》如晋。  

九年冬楚子使椒来聘（椒子越椒也。椒不书姓史略文）。  

十一年秋曹文公来朝即位而来见也。襄仲聘于宋。且言司城荡意诸而复之（八年意诸来奔）因贺楚师之不害（往年楚次厥貉将以伐宋）。  

十二年春杞桓公来朝始朝公也。秋滕昭公来朝亦始朝公也。  

秋秦伯使西乞术来聘。且言将伐晋。  

十四年冬公如晋朝礼也。诸侯五年再相朝以修王命古之制也。  

十七年冬襄仲如齐拜之盟（六月公及齐侯盟于）。  

十八年秋襄仲庄叔如齐惠公立故。且拜葬也。（襄仲贺惠公立庄叔谢齐来会葬）。  

宣公元年夏东门襄仲如齐拜成（齐侯与公会于平州以定公位故襄仲如齐谢得会也。）。  

四年秋公如齐。  

五年春公如齐。  

九年春公如齐。  

十年春公如齐齐侯以我服故归我济西之田（公比年朝齐故）。  

夏齐惠公卒公如齐奔丧（公亲奔丧非礼也。公出朝会奔丧会葬皆书如不言其事史之常也。）。  

秋季《文子》初聘齐（齐侯初即位）。  

冬子家如齐伐邾故也。（鲁侵小恐为齐所讨故往谢）国武子来报聘。  

十四年秋楚子围宋孟献子言於公曰：臣闻小国之免於大国也。聘而献物（物玉帛皮币也。），於是有庭实旅百（主人亦设笾豆百品实于庭以答宾）朝而献功（献其治国。若征伐之功於牧伯），於是有容貌采章嘉淑而有加货（容貌威仪容颜也。采章车服文章也。嘉淑令辞称赞也。加货命宥币帛也。言往共则来报亦备）谋其不免也。诛而荐贿则无及也。（荐进也。见责而往则不足解罪）今楚在宋君其图之公说明年春公孙归父会楚子于宋。  

成公三年夏公如晋拜汶阳之田（前年晋使齐归鲁汶阳田故）。  

冬十一月晋侯使荀庚来聘卫侯使孙良夫来聘。  

十二月齐侯朝於晋将授玉（行朝礼）克趋进曰：此行也。君为妇人之笑辱也。寡君未之敢任（言齐侯之来以谢妇人之笑非为修好故云：晋公不任当此惠）一云齐顷公朝晋欲尊上晋景公晋景公不敢受乃归。  

四年春宋公使华元来聘通嗣君也。（宋共公即位）。  

三月杞伯来朝。  

夏公如晋晋侯见公不敬秋公至自晋欲求成於楚而叛晋季《文子》曰：不可乃止。  

五年春孟献子（仲孙蔑也。）如宋报华元也。  

六年春郑伯如晋拜成（谢前年再盟）。  

夏邾子来朝。  

鲁公孙婴齐如晋。  

冬季《文子》如晋贺迁也。（四月晋去故纟迁于新田）。  

七年夏曹宣公来朝。  

冬卫侯如晋晋反戚焉（戚卫孙林父邑林父去奔晋戚随属晋）。  

八年春公孙婴齐如莒。  

宋公使华元来聘。  

九年冬楚子使公子辰如晋请修好结成。  

十年春晋使籴筏如楚报太宰子商之使也。（子商楚公子辰）秋公如晋。  

十一年春晋侯使来聘夏季《文子》如晋报聘。  

秋叔孙侨如（宣伯也。）聘于齐以修前好（鞍以前之好）。  

十二年秋晋至如楚聘。  

冬楚公子罢如晋聘（报至）。  

十八年春晋悼公即位公如晋朝嗣君也。  

夏公至自晋晋范宣子来聘。且拜朝也。（拜谢公朝）君子谓晋，於是乎！有礼（有卑让之礼）。  

秋杞桓公来朝劳公。且问晋故公以晋君语之（语其德政）杞伯，於是骤朝于晋而请为婚。  

八月邾宣公来朝即位而来见也。  

襄公元年九月邾子来朝礼也。（邾宣公）。  

冬卫子叔晋知武子来聘礼也。凡诸侯即位小国朝之大国聘焉以继好结信谋事补阙礼之大者也。  

二年七月穆叔聘於宋通嗣君也。  

三年春公如晋始朝也。（公即位而朝）孟献子相公稽首（相仪也。稽首首至地也。）知武子曰：天子在而君辱稽首寡君惧矣。（稽首事天子之礼）孟献子曰：以敝邑介在东表密迩仇雠（仇雠谓齐楚与晋争）寡君将君是望敢不稽首（传言献子能固事盟主）。  

四年三月穆叔如晋报知武子之聘也。（武子聘在元年）。  

冬公如晋听政（受贡赋多少之政）晋侯享公，公请属曾阝（曾阝小国也。欲得使属鲁如须句颛臾之比使助鲁出贡赋公时年七岁盖相者为之言曾阝今琅邪曾阝县）晋侯不许孟献子曰：以寡君之密迩於仇雠而愿固事君无失官命（晋侯徵发之命）曾阝无赋於司马（晋司马。又掌诸侯之赋）为执事朝夕之命敝邑敝邑褊小阙而为罪（阙不共也。）寡君是以愿借助焉（借曾阝以自助）晋侯许之五年夏穆叔觌曾阝太子于晋以成属曾阝（觌见也。前年请属曾阝故曾阝太子巫如晋以成之）《书》曰：叔孙豹曾阝太子巫如晋言比诸鲁大夫也。（豹与巫俱受命於鲁经不书及比之鲁大夫）。  

五年夏郑子国来聘通嗣君也。（郑僖公初即位）。  

六年秋滕成公来朝始朝公也。  

冬穆叔如邾聘。且修平（平四年狐骀战）。  

七年春郯子来朝始朝公也。  

夏小邾穆公来朝亦始朝公也。（亦郯子也。）。  

秋季武子如卫报子叔之聘。且辞缓报非贰也。（子叔聘在元年言国家多难故不时报）。  

冬卫孙《文子》来聘。且拜武子之言（缓报非贰之言）。  

八年春公如晋朝。且听朝聘之数（晋悼复修伯业故朝而禀其多少）。  

冬晋范宣子来聘。且拜公之辱（谢公春朝）告将用师于郑。  

九年夏季武子如晋报宣子之聘也。（宣子聘在八年）。  

十二年夏晋士鲂来聘。且拜师（谢前年伐郑师）。  

冬公如晋朝。且拜士鲂之辱礼也。（士鲂聘在此年夏嫌君臣不敌故礼之）。  

十三年春公至自晋孟献子书劳于庙礼也。  

十五年春宋公使向戌来聘。  

十六年冬穆叔如晋聘。且言齐故（言齐伐鲁）。  

十八年春白狄始来（白狄狄之别名未尝与鲁接。故曰：始）。  

十九年二月季武子如晋拜师（谢讨齐）。  

二十年秋齐子（叔老也。）初聘于齐礼也。（齐鲁有怨朝聘礼绝今始复通。故曰：初继好息民。故曰：礼）。  

冬季武子如宋报向戌之聘也。（聘在十五年）。  

二十一年春公如晋拜师及取邾田也。（谢十八年伐齐之师氵郭水之田）。  

冬曹伯来朝始见也。（即位三年始来见公）。  

二十有四年春叔孙豹如晋（贺克栾氏）。  

二月郑伯朝晋。且请伐陈也。郑伯稽首宣子辞子西相曰：陈国之介恃大国而陵虐於敝邑（介因也。大国楚也。）寡。  

君是以请罪焉（谓得罪于陈也。）敢不稽首（为明年郑入陈传）。  

夏齐侯既伐晋而惧欲见楚子楚子使启疆如齐聘。且请期（请会期）。  

冬郑行人公孙挥如晋聘。  

二十五年十月郑子展相郑伯如晋拜陈之功（谢晋受其功六月公孙舍之帅师入陈子产献陈捷于晋晋受之）。  

二十有六年夏晋侯使荀吴来聘（荀吴偃子）召公也。（召公为澶渊也。）。  

六月卫侯如晋晋人执之郑伯为卫侯故如晋晋侯许归卫侯秋七月郑伯归自晋（请卫侯归）使子西如晋聘辞曰：寡君来烦执事惧不免於戾（言自惧失敬於大国而得罪）使夏谢不敏（夏子西名）君子曰：善事大国（将求於人必先下之言郑所以能自安）。  

二十七年春齐侯使庆封来聘（景公即位通嗣君也。）。  

二十八年夏齐侯陈侯蔡侯北燕伯杞伯胡子沈子白狄朝于晋宋之盟故也。（二十七年晋楚同盟于宋曰：晋楚之从交相见也。故楚属陈蔡胡沈朝晋）齐侯将行庆封曰：我不与盟何为如晋陈《文子》曰：先事後贿礼也。（事大国当先从其政事而後荐贿以副己心）小事大未获事焉从之如志礼也。（言当从大国请事以顺其志）虽不与盟敢叛晋乎！重丘之盟未可忘也。子其劝行。  

邾悼公来朝时事也。（来朝非宋盟宋盟唯施於朝晋楚）。  

秋孟孝伯（仲孙羯也。）如晋告将为宋之盟故如楚也。  

九月郑游吉如晋告朝于楚以从宋之盟子产相郑伯如楚舍不为坛（至敌国郊除地封土为坛以受郊劳）外仆言曰：昔先大夫相先君四国未尝不为坛（外仆掌次舍者）自是至今亦皆循之今子草舍无乃不可乎！子产曰：大小则为坛小大苟舍而已焉用坛侨闻之大小有五美宥其罪戾赦其过失救其患赏其德刑（刑法也。）教其不及小国不困怀服如归是故作坛以昭其功宣告後人无怠於德（怠懈也。）小大有五恶说其罪戾（自解说也。）请其不足行其政事（奉行大国之政）供其职贡从其时命（从朝会之命）不。然则重其币帛以贺其福而吊其凶皆小国之祸也。焉用作坛以昭其祸所以告子孙无昭祸焉可也。（无昭祸以告子孙）。  

十二月鲁襄公为宋之盟故公及宋公陈侯郑伯许男如楚及汉楚康王卒公欲反叔仲昭伯曰：我楚国之为岂为一人行也。（昭伯叔仲带）子服惠伯曰：君子有远虑小人从迩（迩近也。）饥寒之不恤谁遑其後（遑暇也。）不如姑归也。叔孙穆子曰：叔仲子专之矣。（言足专任）子服子始学者也。（言未识远）荣成伯曰：远图者忠也。（成伯荣驾鹅）公遂行（从昭伯谋）宋向戌曰：我一人之为非为楚也。饥寒之不恤谁能恤楚姑归而息民待其立君而为之备宋公遂反。  

二十九年五月晋范献子来聘（士鞅也。）拜城杞也。（谢鲁为城杞）。  

吴子使公子季札来聘通嗣君也。（吴子馀祭嗣立）故遂聘齐郑卫自卫晋。  

冬孟孝伯如晋报范叔也。（范叔士鞅也。此年夏来聘郏）。  

三十年春王正月楚子使罢来聘通嗣君也。（郏敖即位）三十一年十月郑子产相郑伯以如晋子皮使印如楚以晋告礼也。（得事大国之礼）。  

十一月吴子使屈狐庸聘于晋通路也。（通吴晋之路）。  

十二月卫北宫《文子》相卫襄公以如楚（《文子》北宫佗襄公献公子）宋之盟故也。（晋楚之从交相见也。）过郑印段劳于林如聘礼而以劳辞《文子》入聘（报印段）子羽为行人冯简子与子太叔逆客事毕而出言于卫侯曰：郑有礼其数世之福也。其无大国之讨乎！。  

昭公元年春楚公子围聘于郑伍举为介。  

冬楚公子围将聘于郑伍举为介未出境闻王有疾而还伍举遂聘。  

十一月郑游吉如楚葬郏敖。且聘立君（郏敖楚子麇）。  

二年春晋侯使韩起来聘（公即位故）。且告为政而来见礼也。遂如齐自齐聘于卫。  

四月叔弓聘于晋报韩宣子也。（宣子韩起也。）。  

秋晋少姜卒公如晋及河晋侯使士文伯来辞曰：非伉俪也。（晋侯溺於所幸为少姜行夫人之服故诸侯吊不敢以私烦诸侯故止之）请君无辱公还季孙宿遂致服焉（致少姜之衤遂服）。  

十一月郑印段如晋（吊少姜）。  

三年正月郑游吉如晋送少姜之葬梁丙与张见之（二子皆大夫）梁丙曰：甚矣。哉！子之为此来也。（卿共妾葬过礼）子太叔曰：将得已（甚言不得）乎！昔文襄之霸也。（止晋文公襄公）其务不烦诸侯三岁而聘五岁而朝有事而会不协而盟（明王之制岁聘间朝在十三年今简之）君薨大夫吊卿共葬事夫人士吊大夫送葬（先王之制诸侯之丧士吊大夫送葬在三十年盖时俗过制故文襄虽节之犹过於古）足以昭礼命事谋阙而已（朝会以昭礼盟会以谋阙）无加命矣。（命有常）今嬖宠之丧不敢择位而数於守（不敢以其位卑而令礼数如守夫人。然则时夫人之丧吊送之礼已过文襄之制）唯惧获戾岂敢惮烦少姜有宠而死齐必继室（继室复荐女）今兹吾。又将来贺不唯此行也。  

夏四月郑伯如晋公孙段相甚敬而卑礼无违者秋七月郑罕虎如晋贺夫人。且告曰：楚人日徵敝邑以不朝立王故（楚灵王新立）敝邑之往则畏执事其谓寡君而固有外心其不往则宋之盟云：（云：交相见）进退罪也。寡君使虎布之（布陈也。）宣子使叔向对曰：君。若辱有寡君在楚何害修宋盟也。君苟思盟寡君乃知免於戾矣。君。若不有寡君虽朝夕辱於敝邑寡君猜焉（猜疑也。）君实有心何辱命焉（言。若有事晋心至楚可不须告）君其往也。苟有寡君在楚犹在晋也。  

小邾穆公来朝季武子欲卑之（不欲以诸侯待之）穆叔曰：不可曹滕二邾实不忘我好敬以逆之犹惧其二。又卑一睦焉（一睦谓小邾）逆群好也。其如旧而加敬焉志曰：能敬无灾。又曰：敬逆来者天所福也。季孙从之。  

五年春公如晋（即位而往见）自郊劳至于赠贿（往有郊劳去有赠贿）无失礼（揖让之礼）晋侯谓女叔齐曰：鲁侯不亦善於礼乎！六年夏季孙宿如晋拜莒田也。  

六月楚公子弃疾如晋报韩子也。（报前年韩起送女）。  

九月徐仪楚（仪楚徐大夫）聘于楚。  

冬叔弓如楚聘。且吊败也。（吊为吴所败）。  

十一月齐侯如晋请伐北燕也。（告盟主）士モ相士鞅逆诸河礼也。（士モ晋大夫相为介得敬逆来者之礼）。  

七年春三月公如楚楚子成章华之台愿与诸侯落之（宫室始成祭之为落台今在华容城内）太宰启疆曰：臣能得鲁侯启疆来召公辞曰：昔先君成公命我先大夫婴齐曰：吾不忘先君之好将使衡父临楚国镇抚其社稷以辑宁尔民婴齐受命于蜀（蜀盟在成二年衡父公衡）奉承以来弗敢失陨而致诸宗祧（言奉成公此语以告宗庙）曰：我先君共王引领北望日月以异（异鲁朝）传序相授於今四王矣。（四王共康郏敖灵王）嘉惠未至唯襄公之辱临我丧（襄公二十八年如楚临康王丧）孤与其二三臣悼心失图（在哀丧故）社稷之不遑况能怀思君德（遑暇也。言有大丧多不暇）今君。若步玉趾辱见寡君（趾足也。）宠灵楚国以信蜀之役致君之嘉惠是寡君既受贶矣。何蜀之敢望（言但欲使君来不敢望如蜀复有质子）其先君鬼神实嘉赖之岂唯寡君君。若不来使臣请问行期（问鲁其伐之期）寡君将奉质币而见于蜀以请先君之贶（请问也。）公将往梦襄公祖（祖祭家神）梓慎曰：君不果行襄公之楚也。梦周公祖而行今襄公实祖君其不行子服惠伯曰：行先君未尝楚故周公祖以道之襄公楚矣。而祖以道君不行何之三月公如楚四月郑子产聘于晋。  

八年夏叔弓如晋贺祁也。（贺宫成）。  

游吉相郑伯如晋亦贺祁也。史赵见子太叔曰：甚哉！其相蒙也。（蒙欺也。）可吊也。而。又贺之子太叔曰：若何吊之其非唯我贺将天下实贺（言诸侯畏晋非独郑）。  

九年八月孟僖子如齐殷聘礼也。（自叔老聘齐至今二十年礼意久旷今修盛聘以无忘旧好。故曰：礼）。  

十年秋七月晋平公卒郑伯如晋及河晋人辞之游吉遂如晋（礼诸侯不相吊故辞）九月叔孙齐国弱宋华定卫北宫喜郑罕虎许人曹人莒人邾人滕人薛人杞人小邾人如晋葬平公也。（经不书诸侯大夫者非盟会）。  

十一年春王正月叔弓如宋葬平公也。  

十二年夏宋公使华定来聘通嗣君也。（宋元公新即位）齐侯卫侯郑伯如晋朝嗣君也。（晋昭公新立）。  

十三年楚平王使枝如子躬聘于郑。且致栎之田冬公如晋荀吴谓韩宣子曰：诸侯相朝讲旧好也。执其卿（八月平丘之会公不与盟晋人执季孙意如）而朝其君有不好焉不如辞之乃使士景伯辞公于河。  

十五年冬公如晋平丘之会故也。（平丘会公不与盟季孙见执今既得免故往谢之）。  

十六年三月晋韩起聘于郑。  

冬季平子如晋葬昭公。  

十七年春小邾穆公来朝秋郯子来。  

十九年五月楚令尹子瑕聘于秦。  

二十年齐侯使公孙青聘于卫。  

二十有一年夏晋侯使士鞅来聘（晋顷公即位通嗣君）。  

冬公如晋及河鼓叛晋（叛晋属鲜虞）晋将伐鲜虞故辞公（将有军事无暇于待宾。且惧泄军谋）。  

二十二年晋执叔孙公为叔孙故如晋及河有疾而复（此年春晋为邾人执叔孙故公如晋谢之）。  

二十四年六月郑伯如晋子太叔相。  

二十五年春叔孙聘于宋。  

二十七年吴子使延州来季子聘于上国（季子本封延陵後复封州来。故曰：延州来）遂聘于晋以观诸侯（观强蜀）。  

定公十年冬叔孙武叔（名州仇）聘于齐。  

十五年春正月邾子来朝（隐公也。）。  

哀公二年四月滕子来朝。  

二十五年五月越人始来（越既胜吴欲霸中国始遣使鲁）。  

二十三年秋八月叔青如越始使越也。越诸鞅来聘报叔青也。  

二十四年闰月公如越。  

二十七年越子使后庸来聘。  

魏惠王十五年鲁卫宋郑来朝。  

哀王十二年太子朝于秦。  

赵武灵王元年梁襄王与太子嗣韩宣王与太子仓来朝信宫。  

韩襄王十年太子婴朝秦而还（徐广曰：与秦会临晋因至咸阳而还）。  

十二年齐魏王来朝。  

秦成公元年梁伯芮伯来朝。  

惠文君元年楚韩赵蜀人来朝。  

後三年韩魏太子来朝。  

昭襄王五年魏王来朝。  

楚考烈王十二年春昭王卒楚王使春申君吊祠于秦。  

○列国君部　姻好  

夫婚姻者合二姓之好上以为宗庙下以为继後世者也。则有受分器之重居秉圭之位修先君之好结大国之援因其嘉会申以同盟玉帛之用斯备榛栗之贽是修以奉其粢盛以章乎！物采成冕迎之重崇庙见之仪所以笃其惠好为之与国至於不由礼以加伐止其君而强求贻後世之讥非好逑之义礼之失者其在兹乎！。  

鲁惠公元妃孟子（言元妃明始夫人也。子宋姓）孟子卒继室以声子（盖孟子之侄娣也。诸侯始娶则同姓之国以侄娣媵元妃死则次妃摄治内事不得称夫人故谓之继室）。  

宋武公生仲子仲子生而有文在其手曰：为鲁夫人故仲子归于我（妇人谓嫁曰：归以手理自然成字有。若天命故嫁之於鲁）。  

十四年卫庄公娶于齐东宫得臣之妹曰：庄姜（得臣齐太子也。太子不敢居上位故常处东宫）美而无子卫人所为赋硕人也。（硕人诗义取庄姜美于色贤于德而不见答终以无子国人忧之）。又娶于陈曰：厉妫生孝伯早死（陈今陈国陈县）。  

隐公二年九月纪裂来逆女（裂纪大夫卿为君逆也。）冬十月伯姬归于纪（伯姬鲁女裂所逆者）。  

七年陈郑平郑公子忽在王所故陈侯请妻之（以有王宠故也。）郑伯许之乃成婚八年四月甲辰郑公子忽如陈逆妇妫辛亥以妫氏归甲寅入于郑陈针子送女先配而後祖针子曰：是不为夫妇诬其祖矣。非礼也。何以能育（针子陈大夫礼逆妇必先告祖庙而後行郑忽先逆妇而後告庙。故曰：先配而後祖）。  

桓公三年春公会齐侯于嬴成婚於齐也。（公不由媒介自与齐侯会而成婚非礼也。）秋公子如齐逆女修先君之好。故曰：公子（婚礼虽奉时君之命其言必称先君以为礼辞故公子逆女传称修先君之好公子遂逆女傅称尊君命互举其义）齐侯送姜氏非礼也。凡公女嫁於敌国姊妹则上卿送之以礼于先君公子则下卿送之於大国虽公子亦上卿送之於天子则诸卿皆行公不自送於小国则上大夫送之冬齐仲年来聘致夫人也。（古者女出嫁。又使大夫随加聘问存谦敬序殷勤也。在鲁而出则曰：致女在他国而来则总曰：聘故傅以致夫人释之）。  

十年冬十有二月丙午齐侯卫侯郑伯来战于郎公之未昏於齐也。齐侯欲以文姜妻郑太子忽太子忽辞人问其故太子曰：人各有耦齐大非吾耦也。诗云：自求多福（诗大雅文王言求福繇已非繇人）在我而已大国何为君子曰：善自为谋（言独洁其身谋不及国）及其败戎师也。齐侯。又请妻之（欲以他女妻之）固辞人问其故太子曰：无事於齐吾犹不敢今以君命奔齐之急而受室以归是以师昏也。民其谓我何（言民见怪於我）遂辞诸郑伯（假父之命以为辞）。  

庄公十年夏六月蔡哀侯娶于陈息侯亦娶焉息妫将归过蔡蔡侯曰：吾姨也。（妻之姊妹曰：姨）止而见之弗宾（不礼敬也。）息侯闻之怒使谓楚文王曰：伐我吾求救於蔡而伐之楚子从之。  

十一年冬王姬归于齐（鲁主婚也。齐侯逆不见公）。  

十二年三月纪叔姬归于阝（纪侯去国而死叔姬归鲁纪季自定于齐而後归之）。  

二十四年夏公如齐逆女秋哀姜至公使宗妇觌用币非礼也。御孙曰：男贽大者玉帛（公侯伯子男执玉诸侯世子附庸孤卿执帛）小者禽鸟（卿执羔大夫执雁士执雉）以章物也。（章所执之物别贵贱）女贽不过榛栗枣修以告虔也。（榛小栗修脯虔敬也。皆取其名以示敬）今男女同贽是无别也。男女之别国之大节也。而繇夫人乱之无乃不可乎！。  

僖公二十四年三月晋侯迎夫人嬴氏以归（秦穆公女文嬴也。）初晋怀公自秦逃归秦伯召晋公子重耳于楚楚子厚币以送公子于秦秦伯归女五人怀嬴与焉公子使沃畲既而挥之嬴怒曰：秦晋匹也。何以卑我公子惧降服囚命（用命自囚以听命）秦伯见公子曰：寡人之嫡此为才子圉之辱备嫔嫱焉欲以成昏而惧离其恶名非此则无故不敢以礼致之欢之故也。公子有辱寡人之罪也。唯命是听公子欲辞司空季子曰：同姓为兄弟黄帝之子二十五人其同姓者二人而已唯青阳与夷鼓皆为己姓昔少典娶于有乔氏生黄帝炎帝黄帝以姬水成炎帝以姜水成成而异德故黄帝为姬炎帝为姜二帝用师以相济也。异德之故也。异姓则异德异德则异类异类虽近男女相及以生民也。同姓则同德同德则同心同心则同志同志虽远男女不相及畏黩敬也。黩则生怨怨乱毓灾灾毓灭姓是故娶妻避其同姓畏乱灾也。故异德合姓同德合义今子于子圉道路之人也。（言德姓不同也。）取其所弃以济大事不亦可乎！公子谓子犯曰：何如对曰：将夺其国何有於妻唯秦所命从也。谓子馀曰：何如对曰：礼志有之曰：将有请於人必先有入焉欲人之爱己也。必先爱人欲人之从己也。必先从人今将昏媾以从囚命自囚以听命言德姓不同也。秦受好以爱之听从以德之惧其未可也。又何疑焉乃归女而纳币。且逆（归女纳币更主昏礼逆亲迎也。）至是重耳返国故逆以归焉。  

二十五年夏四月宋荡伯姬来逆妇（伯姬鲁女为宋大夫荡氏妻也。自为其子来逆称妇姑存之辞妇人越境逆女非礼）。  

三十有一年冬杞伯姬来求妇（自为其子成昏）。  

文公二年冬襄仲如齐纳币礼也。凡君即位好舅甥修昏姻娶元妃以奉粢盛孝也。（谓谅ウ既终嘉好之事通于外内外内之礼始备此除凶即位也，於是遣卿申好舅甥之国修礼以昏姻也。元妃敌夫人奉粢盛共祭也。）孝礼之始也。  

四年夏逆妇姜于齐（称妇有姑之辞）卿不行非礼也。（礼诸侯有故则使卿逆）。  

宣公元年春正月公子遂如齐逆女尊君命也。（诸侯之卿出入称名氏所以尊君命也。傅於此发者与还文不同故释之）三月遂以夫人妇姜至自齐尊夫人也。（遂不言公子替其尊称所以成小君之尊也。公子当时之宠号非族也。故传不言舍族）。  

五年春公如齐高固使齐侯止公请叔姬焉（留公︹成昏）成公八年冬卫人来媵共姬礼也。凡诸侯嫁女同姓媵之异姓则否（必以同姓者参骨肉至亲所以息阴讼）。  

九年夏季《文子》如宋致女（女嫁三月。又使大夫随加聘问谓之致女所以致成妇礼笃昏姻之好）。  

十一年春声伯之母不聘（声伯之母叔ツ之妻不聘无媒礼）穆姜曰：吾不以妾为姒（昆弟之妻相谓为姒穆姜宣公夫人宣公叔同母昆弟）生声伯声伯以其外弟为大夫（外弟管于奚之子为鲁大夫）而嫁其外妹於施孝叔（孝叔鲁惠公五世孙）来聘求妇於声伯声伯夺施氏妇以与之妇人曰：鸟兽犹不失俪（俪耦也。）子将。若何曰：吾不能死亡（言不与妇惧能忿致祸）妇人遂行生二子於氏。  

十四年秋宣伯如齐逆女称族尊君命也。九月侨如以夫人妇姜氏至自齐舍族尊夫人也。（舍族谓不称叔孙）。  

昭公二年春晋侯使韩宣子如齐纳币（为平公纳少姜）夏韩须如齐逆女（逆少姜）齐陈无宇送女致少姜少姜有宠於晋侯晋侯谓之少齐秋少姜卒。  

三年正月齐侯使晏婴请继室於晋（复以女继少姜）曰：寡人愿事君朝夕不倦将奉质币以无失时则国家多难是以不获不腆先君之（谓少姜）以备内官寡人之望则。又无禄早世陨命寡人失望君。若不忘先君之好惠顾齐国辱收寡人徼福於太公丁公（徼要也。二公齐先君言收恤寡人则先君与之福也。）照临敝邑镇抚其社稷则犹有先君之（夫人之女）及遗姑姊妹（遗馀也。）。若而人（言如常人不敢誉）君。若不弃敝邑而辱使董振择之以备嫔嫱寡人之望也。（董正也。振整也。嫔嫱妇宫）韩宣子使叔向对曰：寡君之望也。寡君不能独任其社稷之事未有伉俪在之中是以未敢请（制夫人服则葬讫君臣乃释服）君有辱命惠莫大焉。若惠顾敝邑抚有晋国赐之内主岂唯寡君举国群臣实受其贶其自唐叔以下实宠嘉之（唐叔晋之祖）既成昏（许昏成）《晏子》受礼（受宾享之礼）叔向从之宴。  

五月晋韩起如齐逆女（为平公更）公孙虿为少姜之有宠也。以其子更公女而嫁公子（更嫁主女）人谓宣子子尾欺晋晋胡受之宣子曰：我欲得齐而远其宠宠将来乎！（宠谓子尾）。  

五年正月楚子以屈生为莫敖（生屈建子）使与令尹子荡如晋逆女过郑郑伯劳子荡于汜劳屈生于会氏晋侯送女于邢丘子产相郑伯会晋侯于邢丘（汜氏皆郑地言楚强诸侯畏敬其使）。  

秦厉共公二十八年越人来迎女。  

楚惠王七年迎妇於秦。  

顷襄王六年秦使白起伐韩於伊阙斩首二十四万秦乃遗楚王《书》曰：楚倍秦秦。且率诸侯伐楚楚王患之乃谋复与秦平七年楚迎妇於秦秦楚复平。  

十四年顷襄王与秦昭王好会于宛结和亲。  

怀王二十四年秦来迎妇。  

齐王四年迎妇于秦。  

赵武灵王五年娶韩女为夫人。  

## ●卷二百四十六  

○列国君　部盟会  

传称诰誓不及五帝盟诅不及三王自周室东迁诸侯力政︹陵弱大侵小或夷狄交乱於中国或霸王临长於庶邦繇是坎牲歃血之事作矣。若夫称之以先代要之以明神形於载书以著其信誓及後世以图其终固宜守之而勿渝奉之而可久其或假璧易田乃成於诈谖捧盘执耳或至於纷纭可寻可寒逮乎！长乱是纠是殛垂之空言自非仗仁义之名保丹青之誓恤病讨贰以存亡国而讨不睦勤王尊主以翼天子而训诸侯苟异於斯亦鲜以济。  

鲁隐公元年三月公及邾仪父盟於蔑（蔑姑蔑鲁地鲁国卞县南有姑蔑城）公摄位而欲求好於邾故为蔑之盟（仪父邾子未奉王命故不书爵）。  

九月及宋人盟于宿（客主无名皆微者也。宿小国东平无盐县也。）。  

二年春公会戎于潜（戎狄蛮夷皆氐羌之别种也。戎而书会者顺其俗以为礼皆谓居中国。若戎子驹支者陈留济阳县东南有戎城潜鲁地）修惠公之好也。戎请盟公辞（许其修好而不许其盟）。  

八月公及戎盟于唐（高平方与县北有武唐亭）复修戎好也。  

冬十月纪子帛莒子盟于密鲁故也。（子帛裂字也。莒鲁有怨纪侯既昏於鲁使大夫盟莒以和解之子帛为鲁结好息民。故曰：鲁故也。密莒邑城阳淳于县东北有密乡）。  

三年十二月齐侯郑伯盟于石门（石门齐地，或曰：济北卢县故城西南）寻卢之盟也。  

四年春公与宋公为会将寻宿之盟未及期卫人来告乱夏公及宋公遇于清（宿盟在元年）。  

六年五月公会齐侯盟于艾（泰山牟县东南有艾山）始平于齐也。（春秋前鲁与齐不平今乃弃恶修好故言始平于齐）。  

七年夏齐侯使夷仲年来聘结艾之盟也。（艾盟在六年）秋宋及郑平七月盟于宿。  

冬陈及郑平（六年郑侵陈大获今乃平）十二月陈五父如郑莅盟（莅临也。）壬申及郑伯盟歃如忘（志不在於歃血）泄伯曰：五父必不免不赖盟矣。（泄伯郑泄驾）郑良佐如陈莅盟（良佐郑大夫）辛巳及陈侯盟亦知陈之将乱也。  

八年春齐侯将平宋卫（平宋卫於郑）有会期宋公以币请於卫请先相见（宋敬齐命）卫侯许之故遇於犬丘夏齐人卒平宋卫於郑秋会于温盟于瓦屋以释东门之役礼也。（定国息民。故曰：礼也。平宋卫二国忿郑之谋）。  

八月公及莒人盟于浮来以成纪好也。（二年纪莒盟于密为鲁故今公寻之。故曰：以成纪好）冬齐侯使来告成三国（齐侯冬来告称秋和三国）公使众仲对曰：君释三国之图以鸠其民君之惠也。寡君闻命矣。敢不承受君之明德。  

九年冬公会齐侯于防（防鲁地在琅邪华县南）时宋公不王（不供王职）郑伯为王左卿士以王命讨之伐宋宋以入郛之役怨公不告命（入郛在五年公以七年伐邾欲以说宋而宋犹不和也。）公怒绝宋使秋郑人以王命来告伐宋故会防以谋伐宋也。  

十年三月公会齐侯郑伯于中丘盟于邓为师期（寻九年会防谋伐宋邓鲁地）五月羽父先会齐侯郑伯伐宋。  

六月公会齐侯郑伯于老桃（老桃宋地）。  

十一年夏公会郑伯于时来（时来来阝也。荥阳县东有城郑地）谋伐许也。郑伯将伐许七月公会齐侯郑伯伐许。  

桓公元年春公即位好于郑郑人请复祀周公卒易礻方田公许之三月郑伯以璧假许田为周公礻方故也。（鲁不宜听郑祀周公。又不宜易取礻方田犯二不宜以动故隐其实不言礻方称璧假言。若进璧以假田非久易也。）四月公及郑伯盟于越结礻方成也。（结成易二田之事也。传以经不书礻方故独见礻方）盟曰：渝盟无享国冬郑伯拜盟。  

二年七月蔡侯郑伯会于邓（颍川召陵县西南有邓城）始惧楚也。（楚国今南郡江陵县北纪南城也。楚武王始僭号称王欲害中国蔡郑姬姓近楚故惧而会谋）。  

九月公及戎盟于唐旧好也。  

三年正月公会齐侯于嬴（嬴齐邑今太山嬴县）成昏於齐也。（公不由媒介自与齐侯会而成昏非礼也。）。  

夏齐侯卫侯胥命于蒲（申约言以相命而不敢血也。蒲卫地在陈留长垣县西南）不盟也。又公会杞侯于成阝杞求成也。（二年入杞今求成也。）。  

六年四月公会杞侯于成（成鲁地在太山钜平县东南）来谘谋齐难也。（齐欲灭杞故来谋之）。  

七年夏盟向求成于郑既而背之（盟向二邑名隐十一年王以与郑故求与郑成）。  

八年秋随及楚平楚子将不许斗伯比曰：天去其疾矣。（去疾谓少师见获而死）随未可克也。乃盟而还。  

十年秋公会卫侯于桃丘弗遇（卫侯与公为会期中背公更与齐郑故公独往而不相遇也。桃丘卫地济北东阿县东南有桃城）。  

十一年春齐卫郑宋盟于恶曹（恶曹地名）。  

九月鲁大夫柔会宋公陈侯蔡叔盟于折（蔡叔蔡大夫叔名也。折北地名）公会宋公于夫锺（夫锺成阝地）十二月公会宋公于阚（阚鲁地在东平须昌县东南）十二年六月公会杞侯莒子盟于曲池平杞莒也。（曲池鲁地鲁国汶阳县北有曲水亭隐四年莒人伐杞自是遂不平）公欲平宋郑秋公及宋公盟于句渎之丘（句渎之丘即丘也。宋人以立厉公故多责赂於郑郑人不堪故不平）宋成未可知也。秋。又会于虚冬。又会于龟宋公辞平故与郑伯盟于武父（宋公贪郑赂故与三会而卒辞不与郑平）。  

十四年春公会郑伯于曹（十二年武公之好以曹地曹与会）曹人致饩礼也。（熟曰：饔生曰：饩）夏郑子人来寻盟。且曹之会（子人即弟语也。其後为子人氏）。  

十五年六月乙亥昭公入许叔入于许公会齐侯于艾谋定许也。  

十一月公会宋公卫侯陈侯于衮谋伐郑将纳厉公也。弗克而还。  

十六年正月公会宋公蔡侯卫侯于曹谋伐郑也。（前年冬谋纳厉公不克故复更谋）。  

四月公会宋公卫侯陈侯蔡侯伐郑（春既谋之今书会者鲁讳议纳不正蔡常在卫上今序陈下）。  

十七年正月公会齐侯纪侯盟于黄（盖後至黄齐地）平齐纪。且谋卫故也。（齐欲灭纪卫逐其君）。  

二月公会邾仪父盟于<走隹>寻蔑之盟也。（<走隹>鲁地称字义与蔑盟同）庄公三年秋纪季以阝入于齐纪，於是乎！始判（判分也。言分为附庸始於此）。  

冬公次于滑将会郑伯谋纪故也。郑伯辞以难（厉公在栎故也。）。  

四年三月楚武王伐随令尹斗祁莫敖屈重除道梁氵差营军临随随人惧行成（时秘王丧故为奇兵更开直道氵差水在义阳厥县西东南入郧水梁桥也。随人不意其至故惧而行成）莫敖以王命入盟随侯。且请为会于汉而还（内也。谓汉西）。  

夏齐侯陈侯郑伯遇于垂。  

九年春公及齐大夫盟于{艹既}（齐乱无君故大夫得敌於公盖欲迎子纠也。来者非人故不称名{艹既}鲁地琅邪缯县北有{艹既}亭）。  

十三年春齐侯宋人陈人蔡人邾人会于北杏（北杏齐地）以平宋乱（宋有弑君之乱齐桓欲霸业）。  

冬公会齐侯盟于柯（此柯今济北东阿齐之阿邑犹祝柯今为祝阿）始及齐平也。（始与齐桓通好）。  

十四年冬周大夫单伯会齐侯宋公卫侯郑伯于鄄（鄄卫地今东郡鄄城也。齐桓霸业卒平宋乱宋人服从欲归功天子故赴以单伯会诸侯为文）。  

十五年春齐侯宋公陈侯卫侯郑伯会于鄄齐始霸也。（始为诸侯长）。  

十六年十二月会齐侯宋公陈侯卫侯郑伯许男滑伯滕子同盟于幽郑成也。（书会鲁会之不书其人微者也。言同盟服异也。陈国小每盟会皆在卫下齐桓始霸楚亦始强陈侯介於二大国之间而为三恪之客故齐桓因而进之遂班在卫上终於春秋滑国都今在河南缑氏县幽宋地）。  

十九年秋公子结媵陈人之妇于鄄遂及齐侯宋公盟（公子结鲁大夫公羊梁皆以为鲁女媵陈侯之妇其称陈人之妇未入国略言也。大夫出境有可以安社稷利国家者则专之可也。结在鄄闻齐宋有会权事之宜去其本职遂与二君为盟故备书之）。  

二十二年七月丙申及齐高盟于防（高齐之贵卿而与鲁之微者盟齐桓谦接诸侯以崇霸业）。  

二十三年夏公及齐侯遇于。  

十有二月公会齐侯盟于扈（扈郑地在荣阳巷县西北）。  

二十七年六月公会齐侯宋公陈侯。  

郑伯同盟于幽陈郑服也。（二十二年陈乱而齐纳敬仲二十五年郑文公之四年获成于楚皆有二心于齐今始服也。）。  

冬公会齐侯于城濮（城濮卫地将讨卫也。）。  

二十八年秋荆伐郑公会齐人宋人救郑。  

三十年冬公及齐侯遇于鲁济（济水历齐鲁界在齐界为齐济在鲁界为鲁济盖鲁地）谋山戎也。以其病燕故也。（齐桓行霸故欲为燕讨难燕国今蓟县）。  

三十二年春齐侯为楚伐郑之故请会于诸侯（楚伐郑在二十八年谋为郑报楚）宋公请先见于齐侯夏遇于梁丘（齐善宋之请见故进其班梁丘在高平昌邑县西南）。  

闵公元年八月公及齐侯盟于落姑（落姑齐地）请复季友也。（闵公初立国家多难以季子忠贤故请霸主而复之）齐侯许之使召诸陈公次于郎以待之（非师旅之事故不书次）季子来归嘉之也。  

二年冬齐高子来盟（盖高也。齐侯使来平鲁乱僖公新立因遂结盟故不称使也。鲁人贵之故不书名子男子之美称）。  

僖公元年八月公会齐侯宋公郑伯曹伯邾人于圣（圣宋地陈国陈县西北有圣城）盟于荦谋救郑（荦即圣也。地有二名）。  

二年九月齐侯宋公江人黄人盟于贯服江黄也。（贯宋地梁国蒙县西北有贯城贯与贳字相似江国在汝南安阳县）。  

三年秋齐侯宋公江人黄人会于阳谋伐楚也。（阳县齐地在东平须昌县北二年楚侵郑故）齐侯为阳之公会来寻盟冬公子友如齐莅盟（公时不会阳故齐侯自阳遣人诣鲁求寻盟鲁使上卿诣齐受盟谦也。）。  

四年正月公会齐侯宋公陈侯卫侯郑伯许男曹伯侵蔡蔡溃齐侯以诸侯之师伐楚师次于陉楚使屈完如师完及诸侯盟于召陵（屈完楚大夫也。楚子遣完如师以观齐屈完睹齐之盛因而求盟故不称使以完来盟为文齐桓退舍以礼楚故盟召陵召陵颍川）。  

冬十有二月公孙兹帅师会齐人宋人卫人郑人许人曹人侵陈（公孙兹叔牙子叔孙戴伯）。  

五年夏公及齐侯宋公陈侯卫侯郑伯许男曹伯会王世子于首止（惠王太子郑也。不名而书会尊之也。首止卫地陈留襄邑县东南有首乡）谋宁周也。（惠王以惠后故将废太子郑而立王子带故齐桓帅诸侯会王太子以定其位）八月诸侯盟于首止（复称诸侯者王世子不盟故也。王之世子尊与王同齐桓行霸翼戴天子尊崇王室故殊贵世子）郑伯逃归不盟。  

六年夏公会齐侯宋公陈侯卫侯曹伯伐郑以其逃首止之盟故也。  

七年七月公会齐侯宋公陈世子款郑世子华盟于宁母谋郑也。（高平方与县东有泥母亭音如宁）。  

八年春王正月公会王人齐侯宋公卫侯许男曹伯陈世子款盟于洮谋王室也。（王人与诸侯盟不讥者王室有难故洮曹地）郑伯乞盟请服也。襄王定位而後发丧（王人会洮还而後王位定）九年夏公会宰周公齐侯宋子卫侯郑伯许男曹伯于葵丘寻盟。且好礼也。（周公宰孔也。宰官周采地天子三公不字宋子襄公也。在丧公侯曰：子陈留外黄县东有葵丘）。  

九月齐侯盟诸侯于葵丘曰：凡我同盟之人既盟之後言归于好（义取修好故显其盟辞）宰孔先归（既会先诸侯去）遇晋侯曰：可无会也。（晋侯欲来会葵丘）齐侯不务德而勤远略故北伐山戎（在庄三十一年）南伐楚（在四年）西为此会也。东略之不知西则否矣。（言或向东必不能复西略）晋侯乃还（不复会齐）。  

十三年夏公会齐侯宋公陈侯卫侯郑伯许男曹伯于咸（咸卫地东郡濮阳县东南有咸城）淮夷病杞故。且谋王室也。秋为戎难故诸侯戍周齐仲孙湫致之（戍守也。致诸侯戍卒于周）。  

十五年三月公会齐侯宋公陈侯卫侯郑伯许男曹伯于牡丘（牡丘地名）寻葵丘之盟。且救徐也。  

十六年十二月公会齐侯宋公陈侯卫侯郑伯许男邢侯曹伯于淮（临淮左右）谋曾阝。且东略也。（曾阝为淮夷所病故）。  

十九年夏六月宋公曹人邾人盟于曹南（曹虽与盟而犹不服不肯致饩无地主之礼故不以国地而曰：南）曾阝子会盟于邾（不及曹南之盟诸侯既罢曾阝乃会之于邾故不言如会）冬会陈人蔡人楚人郑人盟于齐（地於齐齐亦与盟）修桓公之好也。  

二十年秋齐人狄人盟于邢为邢谋卫难也，於是卫方病邢。  

二十一年春宋人齐人楚人盟于鹿上（鹿上宋地汝阴有原鹿县宋为盟主故在齐人上）以求诸侯於楚楚人许之公子目夷曰：小国争盟祸也。宋其亡乎！幸而後败（谓军败绩）秋宋公楚子陈侯蔡侯郑伯许男曹伯会于盂（盂宋地楚始与中国行礼会故称爵）。  

二十五年冬卫人平莒于我十二月盟于洮卫文公之好。且及莒平也。（莒以元年郦之役怨鲁卫文公将平之未及而卒成公追成父志降名以行事。故曰：文公之好）。  

二十六年正月公会莒兹平公（兹平时君之号莒夷无谥以号为称）宁《庄子》盟于向（《庄子》宁速卫大夫向莒地）寻洮之盟也。  

二十七年十二月公会诸侯盟于宋（诸侯伐宋公与楚有好而往会之非後期宋方见围无嫌与盟故直以宋地）。  

二十八年二月晋侯齐侯盟于敛盂（敛盂卫地）卫侯请盟晋侯弗许。  

四月晋楚战于城濮乡役之三月（乡犹属也。城濮役之前三月）郑伯如楚致其师为楚师既败而惧使子人九行成于（子人氏九名）晋晋栾枝入盟郑伯。  

五月丙午晋侯及郑伯盟于衡雍。  

丁未晋侯献楚俘于王卫侯闻楚师败惧出奔楚遂陈（自襄牛出）使元亘奉叔武以受盟（奉使摄君事）。  

癸亥王子虎盟诸侯于王庭（践土宫之庭书践土别於京师）要言曰：皆奖王室无相害也。有渝此盟明神殛之俾队其师无克祚国（奖助也。渝变也。殛诛也。俾使也。队陨也。克能也。）及而玄孙无有老幼君子谓是盟也。信（合义信）。  

六月晋人复卫侯（以叔武受盟于践土故听卫侯归）宁武子与卫人盟于宛濮（武子宁俞也。陈留长垣县西南有宛亭近濮水）曰：天祸卫国君臣不协以及此忧也。（卫侯欲与楚国人不欲故不和也。）今天诱其衷（衷中也。）使皆降心以相从也。不有居者谁守社稷不有行者谁牧圉（牛曰：牧马曰：圉）不协之故用昭乞盟於尔大神以诱天衷自今日已往既盟之後行者无保其力居者无惧其罪有渝此盟以相及也。（以恶相及）明神先君是纠是殛国人闻此盟也。而後不贰（言叔武之贤宁俞之忠卫侯所以书复归）。  

冬公会晋侯齐侯宋公蔡侯郑伯陈子莒子邾子秦人于温讨不服也。（讨卫许）。  

二十九年夏公会王子虎晋狐偃宋公孙固齐国归父陈辕涛涂秦小子盟于翟泉（翟泉今雒阳城内大仓西南池水也。）寻践土之盟。且谋伐郑也。（秦小子在蔡下者。若宋向戌之後会）卿不书罪之也。（晋侯始霸翼戴天子诸侯辑睦王室无虞而王子虎下盟列国以冫卖大典诸侯大夫上敌公侯亏礼伤教故贬诸大夫讳公与盟）在礼卿不会公侯会伯子男可也。（大国之卿当小国之君故可以会伯子男诸卿之见贬亦兼有此会故傅重发之）。  

三十二年夏狄有乱卫人侵狄狄请平焉秋卫人及狄盟（不地者就狄庐帐盟）。  

文公元年秋公孙敖会晋侯于戚（戚卫邑在顿丘卫县西礼卿不会公侯春秋鲁大夫皆不贬者据用鲁史成文而已）晋侯疆戚田故公孙敖会之（晋取卫田正其疆界）。  

二年三月及晋处父盟（处父为晋正卿不能<矢见>君以礼而亲与公盟故贬其族族去则非卿故以微人常称为耦以直厌不直不地者盟晋都）晋人以公不朝来讨公如晋四月晋使阳处父盟公以耻之（以大夫盟欲以耻辱鲁也。）。  

六月公孙敖会宋公陈侯郑伯及晋司空士盟于垂陇（垂陇郑地荥阳东有陇城士出盟诸侯受成於卫故贵而书名氏）晋讨卫故也。（讨元年卫人伐晋士士子）书士堪其事也。（晋司空非卿也。士能堪卿事故书）三年春正月卫侯如陈拜晋成也。（二年陈侯为卫请成于晋）冬晋人惧其无礼於公也。请改盟（改二年处父之盟）公如晋及晋侯盟晋侯享公赋菁菁者莪（菁菁者莪诗小雅取其既见君子乐。且有仪）庄叔以公降拜（谢其以公比君子也。）曰：小国受命於大国敢不慎仪君贶之大礼何乐如之抑小国之乐大国之惠也。晋侯降辞（降阶辞让公）登成拜（俱还上成拜礼）公赋嘉乐（嘉乐诗大雅取其显显令德宜民宜人受禄于天）。  

七年八月公会诸侯晋大夫盟于扈（扈郑地荥阳卷县西有扈亭不分别书会人总言诸侯晋大夫盟者公後会而及其盟）晋侯立故也。冬徐伐莒莒人来请盟穆伯如莒莅盟（穆伯公孙敖）。  

八年冬十月壬午公子遂会晋赵盾盟于衡雍乙酉公子遂会雒戎盟于暴傅云：晋人以扈之盟来讨（前年盟扈公後至）冬襄仲会晋赵孟盟于衡雍报扈之盟也。遂会伊雒之戎（伊雒之戎将伐鲁公子遂不及复君故专命与之盟）《书》曰：公子遂珍之也。  

十年七月及苏子盟于女栗（女栗地名苏子周卿士顷王新立故与鲁盟亲诸侯也。）。  

十一年夏叔仲彭生会晋缺于承匡（承匡宋地在陈留襄邑县西彭生叔仲惠伯缺冀缺）谋诸侯之从於楚者（九年陈郑及楚平十年宋听楚命）十三年冬公如晋朝。且寻盟卫侯会公于沓（沓地名）请平于晋公还郑伯会公于（郑地）亦请平于晋公皆成之（郑卫二於楚故因公请平）郑伯与公宴于子家赋鸿雁（子家郑大夫公子归生也。鸿雁诗小雅义取诸侯哀鳏寡有征行之劳言郑国寡弱欲使鲁侯还晋恤之）季《文子》曰：寡君未免於此（亦有同微弱之忧）《文子》赋四月（四月诗小雅义取行役逾时思祭祀不欲为还晋）子家赋载驰之四章（载驰诗风之四章以下义取小国有急欲引大国以救助）《文子》赋采薇之四章（采薇诗小雅取其岂敢定居一月三捷许为郑还不敢安居）郑伯拜（谢公为行）公答拜。  

十四年六月公会宋公陈侯卫侯郑伯许男曹伯晋赵盾同盟于新城（新城宋地在梁国熟县西）从於楚者服（从楚者陈郑宋）。  

十五年三月宋司马华孙来盟（华孙奉使邻国能临事制宜至鲁而後定盟故不称使其官皆从故书司马）贵之也。（古之盟会必备威仪崇贽币宾主以成礼为敬。故曰：卿行旅从春秋时率多不能备威仪华孙能率其属以从古典所以敬事而自重使重而敬事则鲁尊而体笃故贵而不名）公与之宴辞曰：君之先臣督得罪於宋殇公名在诸侯之策臣承其祀其敢辱君（耦华督鲁孙也。督杀殇公在桓二年耦自以罪人子孙故不敢屈鲁君对共宴会）请承命於亚旅（亚旅上大夫）鲁人以为敏（无故扌易其先祖之罪是不敏鲁人以为敏明君子所不与也。）。  

六月晋以新城之盟（在前年）蔡人不与（不会盟）晋缺以上军下军伐蔡（兼帅二军）曰：君弱不可以怠（怠懈也。）戊申入以城下之盟而还。  

十一月晋侯宋公卫侯蔡侯陈侯郑伯许男曹伯盟于扈寻新城之盟。且谋伐齐也。（齐执王使。且数伐鲁）齐人赂晋侯故不克而还，於是有齐难是以公不会（明今不序诸侯不以公不会）《书》曰：诸侯盟于扈无能为故也。（恶其受赂不能讨齐）。  

十六年正月及齐平（齐前年再伐鲁鲁为受弱故平）公有疾使季孙行父（季《文子》）会齐侯于阳请盟齐侯不肯曰：请俟君间（间疾瘳）公使襄仲纳赂于齐侯故盟于妻阝丘（妻阝丘齐地）。  

十七年四月齐侯伐我北鄙襄仲请盟六月盟于（晋不能救鲁故请服）。  

六月晋侯于黄父（一名黑壤晋地）遂复合诸侯于扈平宋也。（传不列诸侯而言复合则如上十五年会扈之诸侯可知也。）公不与会齐难故也。十月襄仲如齐拜之盟。  

宣公元年夏季《文子》如齐纳赂以请会（宣公篡立未列於会故以赂请之）公会齐侯会於平州（平州齐地在泰山牟县西）以定公位（篡立者诸侯既与之会则不得复讨臣子杀之与弑君同故公与齐会而位定）东门襄仲如齐拜成也。（谢得会）宋人之弑昭公也。（在文十六年）晋荀林父以诸侯之师伐宋宋及晋平宋文公受盟于晋。又会诸侯于扈将为鲁讨齐皆取赂而还（文十五年十七年二扈之盟皆受赂）郑穆公曰：晋不足与也。遂盟于楚。  

三年春齐侯伐郑及延阝郑及晋平士会入盟（延阝郑地为夏楚侵郑）。  

七年春卫侯使孙良夫来盟（传孙桓子也。）始通。且谋会晋也。（公即位卫始修好）郑及晋平公子宋之谋也。故相郑伯以会冬盟于黑壤王叔桓公临之以谋不睦（王叔桓公周卿士衔天子之命以监临诸侯不同歃者尊卑之别也。）晋侯之立也。（在二年）公不朝焉。又不使大夫聘晋人止公于会盟于黄父公不与盟以赂免（黄父即黑壤也。）故黑壤之盟不书讳之也。（慢盟主以取执止之辱故讳之）。  

九年九月晋侯宋公卫侯郑伯曹伯会于扈讨不睦也。（谋齐陈）。  

十一年夏楚子陈侯郑伯盟于辰陵（楚复伐郑故受盟也。辰陵陈地颍川长平县东南有辰亭）陈郑服也。（言楚与晋狎主盟）。  

秋晋侯会狄于赞函成子求成于众狄众狄疾赤狄之役遂服于晋（赤狄潞氏最强故服役众狄）会于赞函众狄服也。（赞函狄地）。  

十二年十二月晋人宋人卫人曹人同盟于清丘（晋卫背盟故大夫称人宋华椒承群伪之言以误其国宋虽有守信之善而椒犹不免讥清丘卫地在今濮阳县东南）曰：恤病讨贰，於是卿不书不实其言也。（宋伐陈卫救之不讨贰也。楚伐宋晋不救不恤病也。）宋为盟主故伐陈（陈贰於楚故）卫人救之孔达曰：先君有约言焉。若大国讨我则死之（卫成公与陈共公有旧好故孔达欲背盟救陈而以死谢晋十四年卫杀孔达）。  

十三年夏楚子伐宋以其救萧（救萧在前年）君子曰：清丘之盟唯宋可以免焉（宋讨陈之贰今宋见伐晋卫不顾盟以恤宋而春秋贬宋大夫传嫌华椒之罪累及其国。故曰：唯宋可以免）。  

十四年冬公孙归父会齐侯于。  

十五年春公孙归父会楚子于宋五月楚师伐宋宋人惧使华元夜入楚师登子反之床起之曰：寡君使元以病告（兵法因其乡人而用之必先知其守将左右谒者门者舍人之名因而利道之华元盖用此术得以自通）曰：敝邑易子而食析骸以爨（爨炊也。）。虽然城下之盟有以国毙不能从也。（宁以国毙不从城下之盟）去我三十里唯命是听子反惧与之盟而告王退三十里宋及楚平华元为质盟曰：我无尔诈尔无我虞（楚不诈宋宋不备楚）秋仲孙蔑会齐高固于无娄（无娄杞邑）。  

十七年六月公会晋侯卫侯曹伯邾子同盟于断道（断道晋地）讨贰也。  

十八年春齐侯会晋侯盟于缯以公子︹为质于晋晋师还蔡朝南郭偃逃归（晋既与齐盟守者解缓故得逃）成公元年夏臧孙许及晋侯盟于赤棘（晋地与晋盟惧齐楚）。  

二年六月季孙行父臧孙许叔孙侨如公孙婴齐帅师会晋克卫孙良夫曹公子首及齐侯战于鞍齐师败绩。  

七月齐侯使国佐如师己酉及国佐盟于袁娄（鞍去齐五百里袁娄去齐五十里）使齐人归我汶阳之田公会晋师于上冥阝（上冥阝地名）冬楚侵鲁及杨桥孟孙请往赂之（楚侵遂深故孟孙请以赂往孟孙献子也。）以执斫执针织（执斫匠人执针女工织织缯布者）皆百人公衡为质（公衡成公子）以请盟楚人许平。  

十一月公会楚公子婴齐于蜀（公与大夫会不贬婴齐者时有许蔡之君故然也。）丙申公及楚人秦人宋人陈人卫人郑人齐人曹人邾人薛人曾阝人盟于蜀（齐在郑下非卿传所谓卿不书匮盟也。然则楚，於是始与中国准自此以下楚不书卿贬恶也。）卿不书匮盟也，於是乎！畏晋而窃与楚盟。故曰：匮盟（匮乏也。）蔡侯许男不书乘楚车也。谓之失位（乘楚王车为左右则失位也。卿不书则称人诸侯不书君臣之别）。  

三年十二月晋侯使荀庚来聘。且寻盟（寻元年赤棘盟荀庚林父之子）卫侯使孙良夫来聘。且寻盟（寻宣七年盟）公问诸臧宣叔曰：中行伯之於晋也。其位在三（下卿）孙子之於卫也。位为上卿将谁先对曰：次国之上卿当大国之中中当其下下当其上大夫（降一等）小国之上卿当大国之下卿中当其上大夫下当其下大夫（降大国二等）上下如是古之制也。（古制公为大国侯伯为次国子男为小国）卫在晋不得为次国（春秋时以强弱为大小故卫虽侯爵犹为小国）晋为盟主其将先之（讣等则二人位敌以盟主故先晋）丙午盟晋丁未盟卫礼也。  

五年十二月公会晋侯齐侯宋公卫侯郑伯曹伯邾子杞伯同盟于虫牢（虫牢郑地陈留封丘县北有桐牢）郑服也。诸侯谋复会宋公使向为人辞以子灵之难（子灵围龟也。宋公不欲会以新诛子灵为辞为明年侵宋）。  

七年秋楚公子婴齐帅师伐郑公会晋侯齐侯宋公卫侯曹伯莒子邾子杞伯救郑八月同盟于马陵（传马陵卫地阳平元城县东南有地名马陵）寻虫牢之盟。且莒服故也。（虫牢盟在五年莒本属齐齐服故莒从之）。  

九年正月公会晋侯齐侯宋公卫侯郑伯曹伯莒子杞伯同盟于蒲（蒲卫地在长垣县西南）为归汶阳之田故诸侯贰於晋（归田在前年）晋人惧会于蒲以寻马陵之盟（马陵盟在七年）季《文子》谓范《文子》曰：德则不竞寻盟何为（竞强也。）范《文子》曰：勤以抚之宽以待之坚︹以御之明神以要之柔服而伐贰德之次也。是行也。将始会吴吴人不至。  

十年五月公会晋侯齐侯宋公卫侯曹伯伐郑（晋侯太子州蒲也。称爵见其生代父居位失人子之礼）为晋立太子州蒲以为君故会诸侯伐郑（生立子为君父不父子不子书晋侯其恶明）郑子罕赂以襄钟（子罕穆公子襄钟郑襄公之庙锺）子然盟于泽子驷为质（子然子驷皆穆公子荥阳卷县东有武亭）辛巳郑伯归。  

十一年春公至自晋晋人以公为贰於楚故止公，公请受盟而後使归（前年七月如晋吊至是乃得归）。  

三月晋侯使来聘己丑及盟（克从父兄弟）夏季《文子》如晋报聘。且莅盟也。（《文子》交盟鲁晋之君其意一也。故但书来盟举重略轻）冬宋华元如楚遂如晋克合晋楚之成（为明年盟宋西门外张本）秦晋为成将会於令狐晋侯先至焉秦伯不肯涉河次于王城使史颗盟晋侯于河东（史颗秦大夫）晋盟秦伯于河西（就王城）范《文子》曰：是盟也。何益齐盟所以质信也。（齐一心质成也。）会所信之始也。始之不从其可质乎！秦伯归而背晋成。  

十二年五月晋士燮会楚公子罢许偃（二子楚大夫）癸亥盟于宋西门之外曰：凡晋楚无相加戎好恶同之同恤危备救凶患。若有害楚则晋伐之在晋楚亦如之交贽往来道路无壅（贽币也。）谋其不协而讨不庭（讨背叛不来王庭者）有渝此盟明神殛之（殛诛也。）俾队其师无克胙国（俾使也。队失也。）郑伯如晋听成（听犹受也。晋楚既成郑往受命）会于泽成故也。（晋既与楚成合诸侯以申成好）。  

冬楚公子罢如晋聘。且莅盟（报至）十二月晋侯及楚公子罢盟于赤棘（赤棘晋地）。  

十五年三月公会晋侯卫侯郑伯曹伯宋世子成齐国佐邾人同盟于戚讨曹成公也。（讨其杀太子而自立其事在十三年）十六年春楚子自武城使公子成以汝阴之田求成于郑（汝水之南近郑地）郑叛晋子驷从楚子盟于武城（为晋伐郑起）。  

秋公会晋侯齐侯卫侯宋华元邾人于沙随（沙随宋地梁国宁陵县北有沙随亭）不见公（不及鄢陵战故不讳者耻轻於执止）公会尹子晋侯齐国佐邾人伐郑（尹子王卿士子爵）。  

十二月季孙行父晋盟于扈（晋许鲁平故盟）。  

十七年夏公会尹子单子晋侯齐侯宋公卫侯曹伯邾人同盟于柯陵（柯陵郑西地）寻戚之盟也。  

冬公会单子晋侯宋公卫侯曹伯齐人邾人伐郑。  

十八年十二月仲孙蔑会晋侯宋公卫侯邾子齐崔杼同盟于虚丁（虚丁地）谋救宋也。  

襄公元年春仲孙蔑会晋栾宋华元卫宁殖曹人莒人邾人滕人薛人围宋彭城。  

二年七月仲孙蔑会晋荀宋华元卫孙林父曹人邾人于戚谋郑故也。冬崔武子及滕薛小邾之大夫复会于戚知武子之言故也。（武子将在齐齐人惧帅小国而会之）遂城虎牢郑人乃成三年四月公及晋侯盟于长樗（晋侯出其国都与公盟于外）孟献子相公稽首（相仪也。稽首首至地）知武子曰：天子在而君辱稽首寡君惧矣。（稽首事天子之礼）孟献子曰：以敝邑介在东表密迩仇雠（仇雠谓齐楚与晋争）寡君将君是望敢不稽首（言献子能固事盟主）晋为郑服故。且欲修吴好（郑服在前年）将合诸侯使士モ告于齐曰：寡君使モ以岁之不易不虞之不戒寡君愿与一二兄弟相见（不易多难也。虞度也。戒备也。列国之君相谓兄弟）以谋不协请君临之使モ乞盟齐侯欲勿许而难为不协乃盟于而彡外（与士モ盟而彡水名）。  

六月公会单顷公及诸侯己未同盟于鸡泽（单顷公王卿士）晋侯使荀会逆吴子於淮上吴子不至（道远多难）楚子辛为令尹侵欲於小国陈成公使袁侨如会求成（患楚侵欲袁侨涛涂四世孙）晋侯使和组父告于诸侯（告陈服）秋叔孙豹及诸侯之大夫及陈袁侨盟陈请服也。（其君不来使大夫盟之匹敌之宜）。  

五年夏仲孙蔑卫孙林父会吴于善道初吴子使寿越如晋（寿越大夫）辞不会于鸡泽之故（三年会鸡泽吴不至今来谢之）。且请听诸侯之好（更请会）晋人将为之合诸侯使鲁卫先会吴。且告会期（以其道远故使鲁卫先告期）二大夫皆受晋命而会吴九月盟于戚会吴。且命戍陈也。（公及其会而不书盟非公後会盖不以盟告庙）穆叔以属曾阝为不利使曾阝大夫听命于会（曾阝近鲁境故欲以为属国既而与莒有忿鲁不能救恐致谴责故复乞还之）。  

七年十月卫孙《文子》来聘。且拜武子之言（缓报非贰之言）而寻孙桓子之盟（盟在成三年）公登亦登（礼登阶臣後君一等）叔孙穆子相趋进曰：诸侯之会寡君未尝後卫君（敌礼并登）今吾子不後寡君寡君未知所过吾子其少安（安徐也。）孙子无辞亦无悛容（悛改也。）穆叔曰：孙子必亡为臣而君过而不悛亡之本也。《诗》曰：退食自公委蛇委蛇（委蛇顺貌诗召南言人臣自公门入私门无不顺礼）谓从者也。（从顺也。）衡而委蛇必折（衡横也。横不顺道必毁折）。  

八年五月季孙宿会晋侯郑伯齐人宋人卫人邾人于邢丘（时公在晋晋悼难劳诸侯唯使大夫听命故季孙在会而公先归）以命朝聘之数使诸侯之大夫听命郑伯献捷于会故亲听命（献蔡捷也。）。  

九年冬公会晋侯宋公卫侯曹伯莒子邾子滕子薛伯杞伯小邾子齐世子光伐郑甲戌师于汜（众军还聚汜汜郑地东汜）令於诸侯曰：修器备（兵器战备）盛饣侯粮（饣侯乾食）归老幼（示将久师）居疚于虎牢（诸侯己取郑虎牢故使诸军疾病息其中）肆眚围郑（肆缓也。眚过也。不书围郑逆服不成围）郑人恐乃行成（与晋成也。）中行献子曰：遂围之以待楚人之救也。而与之战不然无成（献子荀偃也。恐楚救郑复属之）知武子曰：许之盟而还师以敝楚人（敝罢也。）吾三分四军（分四军为三部）与诸侯之锐以逆来者（来者楚也。）於我未病楚不能矣。（晋各一动而楚三来。故曰：不能）犹愈於战（胜聚战）暴骨以逞不可以争（言争当以谋不可以暴骨）大劳未艾君子劳心小人劳力先王之制也。（艾息也。言当从劳心之劳）诸侯皆不欲战乃许郑成十二月同盟于戏郑服也。（郑服故言同）将盟郑六卿公子（子驷）公子发（子国）公子嘉（子孔）公孙辄（子耳）公孙虿公孙舍之（子展）及其大夫门子皆从郑伯（门子卿之子）晋士《庄子》为载书（《庄子》士弱载书盟书）曰：自今日既盟之後郑国而不唯晋命是听而或有异志者有如此盟（如违盟之罚）公子趋进曰：天祸郑国使介居二大国之间（介犹间也。）大国不加德音而乱以要之（谓以兵乱之力强要郑）使其鬼神不获歆其祀其人民不获享其土利夫妇辛苦垫隘无所底告（垫隘犹委顿底至也。）自今日既盟之後郑国而不唯有礼与︹可以庇民者是从而敢有异志者亦如之（亦如此盟）荀偃曰：改载书（子驷亦以所言载於策故欲改之）公孙舍之曰：昭大神要言焉（要誓以告神）。若可改也。大国亦可叛也。知武子谓献子曰：我实不德而要人以盟岂礼也。哉！非礼何以三部主盟姑盟而退修德息师而来终必获郑何必今日我之不德民将弃我岂唯郑。若能休和远人将至何恃於郑乃盟而还（遂两用载书）。  

十二月楚子伐郑（与晋成故）子驷将及楚平子孔子乔曰：与大国盟口血未乾而背之可乎！子驷子展曰：吾盟固云：唯︹是从今楚师至晋不我救则楚︹矣。盟誓之言岂敢背之。且要盟无质神弗临也。（质主也。）所临唯信信者言之瑞也。（瑞符也。）善之主也。是故临之（神临也。）明神不蠲要盟（蠲洁也。）背之可也。乃及楚平公子罢戎入盟同盟於中分（中分郑城中里名罢戎楚大夫）。  

十年春公会晋侯宋公卫侯曹伯莒子邾子滕子薛伯杞伯小邾子齐世子光会吴于。且（吴子在。且晋以诸侯往会之。故曰：会吴吴不称子从所称也。。且楚地）会吴子寿梦也。（寿梦吴子乘）。  

十一年四月公会晋侯宋公卫侯曹伯齐世子光莒子邾子滕子薛伯杞伯小邾子伐郑郑人惧乃行成秋七月同盟于亳范宣子曰：不慎必失诸侯（慎敬威仪谨辞令）诸侯道敝而无成能无贰乎！（数伐郑皆罢于道路）乃盟载《书》曰：凡我同盟无年（积年毅而不分灾）毋壅利（专山川之利）母保奸（藏罪人）母留慝（速去恶）救灾患恤祸乱同好恶奖王室（奖助也。）或间兹命司慎司盟名山名川（二司天神）群臣群祀（群祀在祀典者）先王先公（先王诸侯之大祖宋祖帝乙郑祖厉王之比也。先公始封君）七姓十二国之祖（七姓晋鲁卫郑曹滕姬姓邾小邾曹姓宋子姓齐姜姓莒己姓杞姒姓薛任姓实十三国言十二误也。）明神殛之（殛诛也。）俾失其民队命亡氏踣其国家（踣毙也。）。  

九月诸侯悉师以复伐郑诸侯之师观兵于郑东门郑人使王子伯骈行成甲戌晋赵武入盟郑伯冬十月丁亥郑子展出盟晋侯（二盟不书不告）十二月戊寅会于萧鱼（经书秋史失之）庚辰赦郑囚皆礼而归之纳斥候（不相备也。）禁侵掠。  

十四年正月季孙宿叔老会晋士モ齐人宋人卫人郑公孙虿曹人莒人邾人滕人薛人杞人小邾人会吴于向（叔老声伯子也。鲁使二卿会晋敬事霸国晋人自是轻鲁币而益敬其使故叔老虽介亦列於会也。齐崔杼宋华阅卫北宫括在会惰慢不摄故贬称人盖欲以督率诸侯奖成霸功也。吴来在向诸侯会之。故曰：会吴向郑地）为吴谋楚故也。（谋为吴伐楚）范宣子数吴之不德也。以退吴人（吴伐楚丧故以为不德数而遣之卒不为伐楚）将执戎子驹支（驹支戎子名）范宣子亲数诸朝（行之所在亦设朝位）曰：来姜戎氏昔秦人迫逐乃祖吾离于瓜州（四岳之後皆姜姓。又别为允姓久州地在今敦煌）乃祖吾离被苫盖（盖苫之别名）盖荆棘以来归我先君（蒙冒也。）我先君惠公有不腆之田（腆厚也。）与女剖分而食之（中分为剖）今诸侯之事我寡君不。若昔者盖言语漏泄则职女之繇（职主也。）诘朝之事尔无与焉（诘朝明旦不使复得与会事）与将执女对曰：昔秦人负恃其众贪于土地逐我诸戎惠公蠲其大德（蠲明也。）谓我诸戎是四岳之裔胄也。（四岳尧时方伯姜姓也。裔远也。胄後也。）毋是翦弃（翦削也。）赐我南鄙之田狐所居豺狼所嗥我诸戎除翦其荆棘驱其狐豺狼以为先君不侵不叛之臣至于今不贰（不内侵亦不外叛）昔文公与秦伐郑秦人窃与郑盟而舍戍焉（在僖三十年。），於是乎！有ゾ之师（在僖三十三年）晋御其上戎亢其下（亢犹当也。）秦师不复我诸戎实然譬如捕鹿晋人角之诸戎犄（犄其足也。）之与晋踣之（踣僵也。）戎何以不免自是以来晋之百役与我诸戎相继于时（言给晋役不旷时）以从执政犹ゾ志也。（意常如ゾ无中二也。）岂敢离今官之师旅无乃实有所阙以携诸侯而罪我诸戎我诸戎饮食衣服不与华同赞币不通言语不达何恶之能为不与於会亦无瞢焉（瞢闷也。）赋青蝇而退（青蝇诗小雅取其恺悌君子无信谗言）宣子辞焉（辞谢）使即事於会成恺悌也。（成恺悌不信谗言不书者戎为晋属不得特达），於是子叔齐子为季武子介以会自是晋人轻鲁币而益敬其使（齐子叔老字也。言晋敬鲁使经所以并书二卿）冬季孙宿会晋士モ宋华阅卫孙林父郑公孙虿莒人邾人于戚。  

十五年春正月宋公使向戌来聘二月己亥及向戌盟于刘。  

十六年三月公会晋侯宋公卫侯郑伯曹伯莒子邾人薛伯杞伯小邾子于溴梁（不书高厚逃归故也。溴水出河内轵县东南至温入河）戍寅大夫盟（诸大夫本欲盟高厚高厚逃归故遂自共盟鸡泽会重序诸侯今此间无异事即上诸侯大夫可知）晋侯与诸侯宴于温使诸大夫舞曰：歌诗必类（歌古诗当使各从义类）齐高厚之诗不类（齐有二心故）荀偃怒。且曰：诸侯有异志矣。使诸大夫盟高厚高厚逃归（齐为大国高厚。若此知小国必当有从者），於是叔孙豹晋荀偃宋向戌卫宁殖郑公孙虿小邾之大夫盟曰：同讨不庭（自曹以下大夫不书故传举小邾以包之）。  

十九年春诸侯还自沂上盟于督杨曰：大毋侵小（督杨即祝柯也。）执邾悼公以其伐我故遂次于泗上疆我田（正邾鲁之界也。泗水名）取邾田自氵郭水归之于我。  

十一月齐及晋平盟于大隧（大隧地名）故穆叔会范宣子于柯（齐晋平鲁惧齐故为柯会以自固）穆叔见叔向赋载驰之四章（四章曰：控于大邦谁因谁极控引也。取其欲引大国以自救助）叔向曰：敢不承命（叔向度齐未肯以盟服故许救鲁）穆叔归曰：齐犹未也。不可以不惧乃城武城。  

## ●卷二百四十七  

○列国君　部盟会第二  

襄公二十年春及莒平孟《庄子》会莒人盟于向督扬之盟故也。（莒数伐鲁前年诸侯盟督扬以和解之故二国自复共盟结其好）六月公会晋侯齐侯宋公卫侯郑伯曹伯莒子邾子滕子薛伯杞伯小邾子盟于澶渊（澶渊在顿丘县南今名繁此卫地。又近戚田）齐成故也。（齐与晋平）。  

二十一年十月公会晋侯齐侯宋公卫侯郑伯曹伯莒子邾子于商任（商任地名）锢栾氏也。（禁锢栾盈使诸侯不得受）。  

二十二年冬公会晋侯齐侯宋公卫侯郑伯曹伯莒子邾子薛伯杞伯小邾子于沙随复锢栾氏也。（晋知栾盈在齐故复锢也。）。  

二十四年八月公会晋侯宋公卫侯郑伯曹伯莒子邾子滕子薛伯杞伯小邾子于夷仪将以伐齐水不克（晋合诸侯以报前年见伐）。  

二十五年五月公会晋侯宋公卫侯郑伯曹伯莒子邾子滕子薛伯杞伯小邾子于夷仪伐齐以报朝歌之役（朝歌役在二十三年）秦晋为成晋韩起如秦氵位盟秦伯车如晋氵位盟（伯车秦伯之弟针也。）成而不结（不结固也。）。  

八月诸侯同盟于重丘（夷仪之诸侯也。重丘齐地）齐成故也。（伐齐而称同盟以明齐亦同盟）。  

二十六年夏公会晋人郑良霄宋人曹人于澶渊（卿会公侯皆应贬方责宋向戌後期故书良霄以驳之。若皆称人则嫌向戌直以会公贬之）以讨卫疆戚田（正戚之封疆）取卫西鄙懿氏六十以与孙氏（戚城西北五十里有懿城因姓以名城取田六十井）赵氏不书尊公也。（罪武会公侯）向戌不书後也。（後会期）郑先宋不失所也。（如期至），於是卫侯会之（晋将执之不得与会故不书）。  

二十七年夏叔孙豹会晋赵武楚屈建蔡公孙归生卫石恶陈孔奂郑良霄许人曹人于宋（按传会者十四国齐秦不交相见邾滕为私属皆不与盟宋为主人地于宋则与盟可知经唯序九国大夫楚先晋歃而书先晋贵信也。陈与晋会常在卫上孔奂非上卿故在石恶下）宋向戌善於赵《文子》。又善於令尹子木欲弭诸侯之兵以为名（欲获息民之名）如晋告赵孟赵孟谋於诸大夫韩宣子曰：兵民之残也。财用之蠹（蠹害物之虫）小国之大也。将或弭之虽曰：不可必将许之弗许楚将许之（言虽知兵不得久弭今不可不许）以召诸侯则我失为盟主矣。晋人许之如楚楚亦许之如齐齐人难之陈《文子》曰：晋楚许之我焉得已。且人曰：弭兵而我弗许则固携吾民矣。将焉用之齐人许之告於秦秦亦许之皆告於小国为於宋五月甲辰晋赵武至於宋丙午郑良霄至六月丁未朔宋人享赵《文子》叔向为介司马置折俎礼也。（折俎体解节折升之於俎合卿享宴之礼。故曰：礼也。《周礼》司马掌会同之事）仲尼使举是礼也。以为多文辞（宋向戌自美弭兵之意敬逆赵武赵武叔向因享宴之展宾主之辞故仲尼以为多文辞）戊申叔孙豹齐庆封陈氵页无卫石恶至（须无陈《文子》）甲寅晋荀盈从赵武至（赵武命盈追已故言从赵武後武遣盈如楚）丙辰邾悼公至（小国故君自来）壬戌楚公子黑肱先至成言於晋（时令尹子木止陈遣黑肱就晋大夫成盟载之言两相然可）丁卯宋向戌如陈从子木成言於楚（就於陈成楚之要言）戊戌滕成公至（亦小国君自来）子木谓向戌请晋楚之从交相见也。（使诸侯从晋楚者更相朝见）庚午向戌复於赵孟赵孟曰：晋楚齐秦匹也。晋之不能於齐犹楚之不能於秦也。（不能服而使之）楚君。若能使秦君辱於敝邑寡君敢不固请於齐（请齐使朝楚）壬申左师复言於子木子木使驿谒诸王（驿传也。谒告也。）王曰：释齐秦他国请相见也。（经所以不书齐秦）秋七月戊寅左师至（从使还）是夜也。赵孟及子盟以齐言（子公子黑肱素要齐其辞至盟时不得复讼争）庚辰子木至自陈陈孔奂蔡公孙归生至（二国大夫与子木俱至）曹许之大夫皆至以藩为军（示不相忌）晋楚各处其偏（晋处北楚处南）伯夙谓赵孟（伯夙荀盈）曰：楚氛甚恶惧难（氛气也。言楚有袭晋之气）赵孟曰：吾左还入於宋。若我何（营在宋北东头为上故晋营在东有急可左回入宋东门）辛巳将盟於宋西门之外楚人衷甲（甲在衣中欲因会击晋）伯州犁曰：合诸侯之师以为不信无乃不可乎！夫诸侯望信於楚是以来服。若不信是弃其所以服诸侯也。固请释甲子木曰：晋楚无信久矣。事利而已苟得志焉焉用有信太宰退（太宰伯州犁）告人曰：令尹将死矣。不及三年求逞志而弃信志将逞乎！志以发言言以出信信以立志参以定之（志言信三者具而後身安）信亡何以及三（为明年子木死起本）赵孟患楚衷甲以告叔向叔向曰：何害也。匹夫一为不信犹不可单毙其死（单尽也。毙踣也。）。若合诸侯之卿以为不信必不捷矣。食言者不病（不病者单毙於死）非子之患也。（楚食言当死晋不食言故无患）夫以信召人而以僭济之（济成也。）必莫之与也。安能害我。且吾因宋以守病（为楚所病则欲入宋城）则夫能致死与宋致死虽倍楚可也。（宋为地主致死助我则力可倍楚）子何惧焉。又不及是曰：弭兵以召诸侯而称兵以害我（称举也。）吾庸多矣。非所患也。（晋独取信故其功多）季武子使谓叔孙以公命曰：视邾滕（两事晋楚则贡赋重故欲比小国武子恐叔孙不从其言故假公命以敦之）既而齐人请邾宋人请滕皆不与盟（私属二国故）叔孙曰：邾滕人私也。我列国也。何故视之宋卫吾匹也。乃盟故不书其族言违命也。（季孙专政於国鲁君非得有命今君惟以此命告豹豹宜崇大顺以显弱命之君而遂其小是故贬之）晋楚争先（争先歃血）晋人曰：晋固为诸侯盟主未有先晋者也。楚人曰：子言晋楚匹也。若晋常先是楚弱也。且晋楚狎主诸侯之盟也。久矣。（狎更也。）岂专在晋叔向谓赵孟曰：诸侯归晋之德只（只辞）非归其尸盟也。（尸主）子务德无争先。且诸侯盟小国固必有尸盟者（小国主辨具）楚为晋细不亦可乎！（欲推使楚主盟）乃先楚人书先晋晋有信也。（盖孔子追正之）乙酉宋公及诸侯之大夫盟于蒙门之外（前盟诸大夫不敢敌公礼也。今宋公以近在其国故谦而重盟故不书蒙门宋城门也。）子木问於赵孟曰：范武子之德何如（士会贤闻於诸侯故问之）对曰：夫子之家事治言於晋国无隐情其祝史陈信於鬼神无愧辞（祝陈馨香德足副之故不愧）子木归以语王王曰：尚矣。哉！（尚土也。）能歆神人（歆享也。使神享其祭人怀其德）宜其光辅五君以为盟主也。（五君谓文襄灵成景）子木。又语王曰：宜晋之伯也。有叔向以佐其卿楚无以当之不可与争晋荀盈遂如楚莅盟。  

七月辛巳叔孙豹及诸侯之大夫盟于宋（夏会之大夫也。豹不倚顺以显弱命之君而辨小是以自从故以违命而贬之释例论之甚备矣。）九月楚罢如晋莅盟（罢令尹子荡报荀盈）二十八年夏齐侯陈侯蔡侯北燕伯杞伯胡子沈子白狄朝于晋宋之盟故也。（陈侯蔡侯胡子沈子楚属也。宋盟曰：晋楚之从交相见故朝晋燕国今蓟县）齐侯将行庆封曰：我不与盟何为於晋（以宋盟释齐秦）陈《文子》曰：先事後贿礼也。（事大国当先从其政事而後荐贿以副己心）小事大未获事焉从之如志礼也。（言当从大国请事以顺其志）虽不与盟敢叛晋乎！重丘之盟未可忘也。子其劝行（重丘盟在二十五年）九月郑游吉如晋告将朝于楚以从宋之盟。  

二十九年五月仲孙羯会晋荀盈齐高止宋华定卫世叔仪郑公孙段曹人莒人滕人薛人小邾人城杞（公孙段伯石也。三十年伯有死乃命为卿今盖聂行卿事）杞子来盟（文公也。杞复称子用夷礼也。鲁归其田故来盟）。  

三十年十月晋人齐人宋人卫人郑人曹人莒人邾人滕人薛人杞人小邾人会于澶渊宋灾故也。（会未有言其事者。此言宋灾故以恶宋人不克己自责而出会求财）诸侯之大夫会以谋归宋财。  

昭公元年正月叔孙豹会晋赵武楚公子围齐国弱宋向戌卫齐恶陈公子招蔡公孙归生郑罕虎许人曹人于虢（招实陈侯母弟不称弟者义与庄二十五年公子友同今读旧书则楚当先晋而先书赵武者亦取宋盟贵武之信故尚之也。卫在陈蔡上先至於会）寻宋之盟也。（宋盟在襄二十七年）祁午谓赵《文子》曰：宋之盟楚人得志於晋（得志谓先歃午祁奚子）今令尹之不信诸侯之所闻也。子弗戒惧。又如宋（恐楚复得志）子木之信称於诸侯犹诈晋而驾焉（驾犹陵也。诈谓衷甲）况不信之尤者乎！（尤甚也。）楚重得志於晋晋之耻也。子相晋国以为盟主於今七年矣。（襄二十五年始为政以春言故云：七年）再合诸侯（襄二十五年会夷仪二十六年会澶渊）三合大夫（襄二十七年会于宋三十年会澶渊及今会虢也。）服齐狄宁东夏（襄二十八年齐侯白狄朝晋）平秦乱（襄二十六年秦晋为成）城淳于（襄二十九年城杞之淳于杞迁都）师徒不顿国家不罢民无谤ゥ（ゥ诽也。）诸侯无怨天无大灾子之力也。有令名矣。而终之以耻午也。是惧吾子其不可以不戒《文子》曰：武受赐矣。（受午言）然宋之盟子木有祸人之心武有仁人之心是楚所以驾於晋也。今武犹是心也。楚。又行僭（僭不信）非所害也。武将信以为本循而行之譬如农夫是キ是{艹衮}（キ耘也。壅苗为衮）虽有饥馑必有丰年（言耕锄不以水旱息必获丰年之收）。且吾闻之能信不为人下吾未能也。（自恐未能信也。）《诗》曰：不僭不贼鲜不为则信也。（诗大雅僭不信贼害人也。）能为人则者不为人下矣。吾不能是难楚不为患楚令尹围请用牲读旧书加于牲上而已（旧书宋之盟楚恐晋先歃故欲从旧书加于牲上不歃血经所以不书盟）晋人许之三月甲辰盟。  

四年六月楚子蔡侯陈侯郑伯许男徐子滕子顿子胡子沈子小邾子宋世子佐淮夷会于申（楚灵王始合诸侯）椒举言於楚子曰：臣闻诸侯无归礼以为归今君始得诸侯其慎礼矣。霸之济否在此会也。夏启有钧台之享（启禹子也。河南阳翟县南有钧台陂盖启享诸侯於此）商汤有景亳之命（河南巩县西南有汤亭或言亳即偃师）周武有孟津之誓（将伐纣也。）成有岐阳之（周成王归自奄大於岐山之阳岐山在扶风美阳县西北）康有丰阝宫之朝（丰阝在始平县东有灵台康王，於是朝诸侯）穆有涂山之会（周穆王会诸侯于涂山涂山在寿春东北）齐桓有召陵之师（在僖四年）晋文有践土之盟（在僖二十八年）君其何用宋向戌郑公孙侨在诸侯之良也。君其选焉（选择所用）王曰：吾用齐桓（用会召陵之礼）王使问礼於左师与子产左师曰：小国习之大国用之敢不荐闻（言听闻谦示所未行）献公合诸侯之礼六（其礼六仪也。宋国爵公故献公礼）子产曰：小国共职敢不荐守献伯子男会公之礼六（郑爵伯故献伯子男会公之礼其礼同所从言之异）君子谓合左师善守先代子产善相小国王使椒举侍於後以规过（规正二子之过）卒事不规王问其故对曰：礼吾所未见者有六焉。又何以规（左师子产所献六礼楚皆未尝行）宋太子佐後至王田於武城久而弗见椒举请辞焉（请王辞谢之）王使往曰：属有宗祧之事於武城（言为宗庙田猎）寡君将堕币焉敢谢後见（恨其後至。故曰：将因诸侯会布币乃相见经并书宋太子佐知此言在命前）徐子吴出也。以为贰焉故执诸申（言楚子以疑罪执诸侯）楚子示诸侯侈（自奢侈）椒举曰：夫六王二公之事（六王启汤武成康穆也。二公齐桓晋文）皆所以示诸侯礼也。诸侯所繇用命也。夏桀为仍之会有缗叛之（仍纟昏皆国名）商纣为黎之东夷叛之（黎东夷国名）周幽为大室之盟戎狄叛之（大室中岳）皆所以示诸侯汰也。诸侯所繇弃命也。今君以汰无乃不济乎！王弗听子产见左师曰：吾不患楚矣。汰而愎谏（愎狠也。）不过十年左师曰：然不十年侈其恶不远远恶而後弃（恶及远方则人弃之）善亦如之德远而後兴（为十三年楚弑其君传）。  

十六年十二月齐侯伐北燕七年正月癸巳燕人行成曰：敝邑知罪敢不听命先君之敝器请以谢罪（敝器瑶{雍缶}玉椟之属）公孙曰：受服而退俟[C260]而动可也。（齐大夫）二月戊午盟于濡上（濡水出高阳县东北至河间郑县入易水）燕人归燕姬（嫁女与齐侯）赂以瑶{雍缶}玉椟耳不克而还（瑶玉也。椟匮也。耳玉爵也。）。  

三月公如楚叔孙如齐氵位盟（公将远楚故叔孙如齐寻旧好）。  

九年春叔弓宋华亥郑游吉卫赵会楚子于陈（楚子在陈故四国大夫往非盟主所召不行会礼故不扌书）。  

十一年五月仲孙<豸矍>会邾子盟于祥（祥地名）修好礼也。秋季孙意如会晋韩起齐国弱宋华亥卫北宫佗郑罕虎曹人杞人于厥（厥地名）谋救蔡也。  

十有三年秋公会刘子晋侯齐侯宋公卫侯郑伯曹伯莒子邾子滕子薛伯杞伯小邾子于平丘（平丘在陈留长垣县西南）晋治兵於邾南甲车四千乘（三十万人）羊舌鲋摄司马（鲋叔向弟也。摄兼官）遂合诸侯于平丘晋人将寻盟齐人不可（有一心故）晋侯使叔向告刘献公（献公王卿士刘子）曰：抑齐人不盟。若之何对曰：盟以底信（底致也。）君苟有信诸侯不贰何患焉告之以文辞董之以武师虽齐不许君庸多矣。（董督也。庸功也。讨之有辞故功多也。）天子之老请帅王赋元戎十乘以先启行（天子大夫称老元戎车在前者启开也。行道也。）迟速唯君（欲佐晋讨）叔向告于齐曰：诸侯求盟已在此矣。今君弗利寡君以为请对曰：诸侯讨贰则有寻盟。若皆用命何盟之寻（齐用命以拒晋）叔向曰：国家之败有事而无业事则不经（业贡赋之业）有业而无礼经则不序（须礼而有次序）有礼而无威序则不共（礼须威严而後共）有威而不昭共则不明（威须昭告神明而後信义著）不明弃共百事不终所繇倾覆也。（信义不明则弃威不威弃礼无礼无经无经无业故百事不成）是故明王之制使诸侯岁聘以志业（志识也。岁聘以其职业）间朝以讲礼（三年而一朝正班爵之义率长幼之序）再朝而会以示威（六年而一会以训上下之则制财用之节）再会而盟以显昭明（十二年而一盟所以昭信义也。凡八聘四朝再会王一巡狩盟于方岳之下）志业於好（聘也。）讲礼於等（朝也。）示威於众（会也。）昭明于神（盟也。）自古以来未之或失也。存亡之道恒繇是兴晋礼主盟（依先王先公旧礼主诸侯盟）惧有不治奉承齐牺（齐盟之牺牲）而布诸君求终事也。（终竟也。）君曰：余必废之何齐之有唯君图之寡君闻命矣。齐人惧对曰：小国言之大国制之敢不听从既闻命矣。敬共以往迟速唯君叔向曰：诸侯有间矣。（间隙也。）不可以不示众八月辛未治兵（习战）建而不旆（建立旌旗不曳其旆旆ヵ也。）壬申复旆之诸侯畏之（军将战则旆故曳旆以恐之）邾人莒人于晋曰：鲁朝夕伐我几亡矣。（自昭公即位邾鲁同好。又不朝夕伐莒无故怨晋人信之所谓谗慝弘多也。）我之不共鲁故之以（不共晋贡以鲁故也。）晋侯不见公使叔向来辞曰：诸侯将以甲戌盟寡君知不得事君矣。请君无勤（谦辞以绝鲁）子服惠伯对曰：君信蛮夷之诉（蛮夷谓邾莒）以绝兄弟之国弃周公之後亦唯君寡君闻命矣。叔向曰：寡君有甲车四千乘在虽以无道行之必可畏也。况其率道其何敌之有牛虽瘠偾於豚上其畏不死（偾仆也。）南蒯子仲之忧其庸可弃乎！（弃犹忘也。）。若奉晋之众用诸侯之师因莒邾杞曾阝之怒（四国近鲁数以小事相忿曾阝已灭其民犹存故并以恐鲁）以讨鲁罪间其二忧（因南蒯子仲之忧为间隙）何求而弗克鲁人惧听命（不敢与盟）甲戌同盟于平丘齐服也。令诸侯日中造于除（除地为坛盟会处）癸酉退朝（先盟朝晋）子产命外仆速张於除（张幄幕）子大叔止之使待明日及夕子产闻其未张也。使速往乃无所张矣。（地已满也。言子产每事敏於太叔）及盟子产争承（承贡赋之次）曰：昔天子班贡轻重以列（列位也。）列尊贡重周之制也。（公侯地广故所贡者多）卑而贡重者甸服也。（甸服谓天子畿内共职贡者）郑伯男也。而使从公侯之贡（言郑国在甸服外爵列伯子男不应出公侯之贡）惧弗给也。敢以为请诸侯靖兵以好为事（靖息也。）行理之命（行理使人通聘问者）无月不至贡之无艺（艺法制）小国有阙所以得罪也。诸侯盟存小国也。贡献无极亡可待也。存亡之制将在今矣。自日中以争至于昏晋人许之既盟子大叔咎之曰：诸侯。若讨其可渎乎！（渎易也。）子产曰：晋政多门（政不出一家）贰偷之不暇何暇讨（贰不一偷苟。且）国不竞亦陵何国之有为（不竞争则为人所侵陵不成为国）公不与盟（信邾莒之诉欲讨鲁故）。  

十六年正月齐侯伐徐二月丙申齐师至于蒲隧（蒲隧徐地下邳取虑县东有蒲如陂）徐人行成徐子及郯人莒人会齐侯盟于蒲隧。  

十九年五月邾人阝人徐人会宋公乙亥同盟于虫（终宋公伐邾事）。  

二十二年齐侯伐莒莒子行成司马灶如莒莅盟（灶齐大夫）莒子如齐氵位盟盟于稷门之外（稷门齐城门也。）莒，於是乎！大恶其君。  

二十五年春叔孙如宋夏叔诣会晋赵鞅宋乐大心卫北宫喜郑会吉曹人邾人滕人薛人小邾人于黄父谋王室也。（王室有子朝乱谋定之）。  

二十六年三月公至自齐处于郓秋公会齐侯莒子邾子杞伯盟于专阝陵（专阝陵地名）谋纳公也。（齐侯谋）。  

二十七年春公如齐（自郓行）公至自齐居于郓秋晋士鞅宋乐祁犁卫北宫喜曹人邾人滕人会于扈令戍周。且谋纳公也。宋卫皆利纳公固请之范献子取货於季孙谓司城子梁与北宫贞子（子梁宋乐祁也。贞子卫北宫喜）曰：季孙未知其罪而君伐之请囚请亡，於是乎！不获君。又弗克而自出也。夫岂无备而能出君乎！季氏之复天救之也。（复犹安也。）休公徒之怒（休息也。）而启叔孙氏之心不然岂其伐人而说甲执冰以游叔孙氏惧祸之滥而自同於季氏天之道也。鲁君守齐三年而无成季氏甚得其民淮夷与之（淮夷鲁东夷）有十年之备有齐楚之援（公虽在齐言齐不致力）有天之赞有民之助有坚守之心有列国之权而弗敢宣也。（宣用也。）事君如在国（书公行告公至是也。）故鞅以为难二子皆图国者也。而欲纳鲁君鞅之愿也。请从二子以围鲁无成死之二子惧皆辞乃辞小国而以难复（以难纳白晋君）。  

三十二年冬仲孙何忌会晋韩不信齐高张宋仲几卫世叔申郑国参曹人莒人薛人杞人小邾人（世叔申世叔仪孙也。国参子产之子）寻盟（寻平丘盟）城成周也。  

定公三年冬仲孙何忌及邾子盟于拔（拔地名）邾好也。（公即位故修好）。  

四年三月公会刘子晋侯宋公蔡侯卫侯陈子郑伯许男曹伯莒子邾子顿子胡子滕子薛伯杞伯小邾子齐国夏于召陵侵楚（於召陵先行会礼入楚境故书侵）五月公及诸侯盟于皋鼬（召陵会刘子诸侯扌言之也。繁昌县东南有城皋亭复称公者会盟异处故也。）。  

七年四月秋齐侯郑伯盟于咸（卫地）徵会于卫（徵召也。）卫侯欲叛晋（属齐郑也。）诸大夫不可使北宫结如齐而私於齐侯曰：执结以侵我（欲以齐师惧诸大夫）齐侯从之乃盟于沙（叛晋也。阳平元城县东南有沙亭）。  

八年夏齐国夏帅师伐我西鄙公会晋师于瓦（瓦卫地将来救鲁公逆会之东郡燕县东北有瓦亭）范献子执羔赵简子中行《文子》皆执雁鲁，於是始尚羔（献子士鞅也。简子赵鞅也。中行《文子》荀寅也。礼卿执羔大夫执雁鲁则同之今始知执羔之尊也。卿不书礼不敌公史略之）晋师将盟卫侯于专阝泽（自瓦还就卫地盟）赵简子曰：群臣谁敢盟卫君者（前年卫叛晋属齐简子意欲摧辱之）涉佗成何曰：我能盟之（二子晋大夫）卫人请执牛耳（盟礼尊者氵位牛耳主次盟者卫侯与晋大夫盟自以当氵位牛耳故请之）成何曰：卫吾温原也。焉得视诸侯（言卫小可比晋县不得从诸侯礼）将歃涉佗扌卫侯之手及扌宛（扌挤也。血至扌宛）卫侯怒王孙贾趋进（贾卫大夫）曰：盟以信礼也。（信犹明也。）有如卫君其敢不唯礼是事而受此盟也。（言晋无礼不欲受其盟）冬卫侯郑伯盟于曲濮（结叛晋曲濮卫地）。  

九年春宋公使乐大心盟于晋。且逆乐祁之尸辞伪有疾乃使向巢如晋盟。且逆子梁之尸（巢向戌曾孙）。  

十年春及齐平夏公会齐侯于祝其实夹谷（夹谷即祝其也。）孔丘相（相会仪也。）犁弥言於齐侯曰：孔丘知礼而无勇。若使莱人以兵劫鲁侯必得志焉（莱人齐所灭莱夷也。）齐侯从之孔丘以公退曰：士兵之（以兵击莱人）两君合好而裔夷之俘以兵乱之（裔远也。）非齐君所以命诸侯也。裔不谋夏夷不乱华俘不千盟兵不Τ好於神为不祥（盟将告神犯之为不善）於德为愆义於人为失礼君必不然齐侯闻之遽辟之（辟去莱兵）将盟齐人加於载《书》曰：齐师出境而不以甲车三百乘从我者有如此盟（如此盟诅之祸）孔丘使兹无还揖对（无还鲁大夫）曰：而不反我汶阳之田吾以共命者亦如之（须齐归汶阳田乃当共齐命，於是孔子以公退贱者终其事要盟不洁故略不书）齐侯将享公孔丘谓梁丘据曰：齐鲁之故吾子何不闻焉（故旧典）事既成矣。（会事成）而。又享之是勤执事也。且牺象不出门嘉乐不野合（牺象酒器牺尊象尊也。嘉乐钟磬也。）飨而既具是弃礼也。若其不具用秕稗也。（秕不成者稗草之似者言享不具礼秽薄。若秕稗）用秕稗君辱弃礼名恶子盍图之夫享所以昭德也。不昭不如其已也。乃不果享（孔子知齐侯怀诈故以礼治之）。  

冬齐侯卫侯郑游速会于安甫（安甫地名）。  

十一年冬及郑平（六年侵郑之怨）始叛晋也。（鲁自僖公以来世服於晋至今而叛。故曰：始）叔还如郑氵位盟（还叔诣曾孙）。  

十二年冬十月癸亥公会齐侯盟于黄（结叛晋）。  

十四年五月公会齐侯卫侯于牵（魏郡黎阳县东北有牵城）谋救范中行氏（齐鲁叛晋故助范中行也。）。  

秋齐侯宋公会于洮（洮曹地）范氏故也。（谋救范氏）。  

哀公元年八月齐侯卫侯会于乾侯救范氏。  

二年春伐邾将伐绞（绞邾邑）邾人爱其土故赂以氵郭沂之田而受盟癸巳叔孙州仇仲孙何忌及邾子盟于句绎（句绎邾地取邑盟以要之）。  

六年春叔还会吴于。且。  

七年夏公会吴于曾阝（曾阝今琅琊曾阝县）。  

八年秋及齐平九月臧宾如如齐氵位盟（宾如臧会子）齐闾丘明来氵位盟（明闾丘婴之子）。  

十二年夏公，公吴于橐皋吴子使太宰请寻盟（寻鲁阝盟）公不欲使子贡对曰：盟所以周信也。（周固也。）故心以制之（制其义）玉帛以奉之（奉质神明）言以结之（结其俗）明神以要之（要以祸福）寡君以为苟有盟焉弗可改也。已。若犹可改日盟何益今吾子曰：必寻盟。若可寻也。亦可寒也。（寻重也。寒歇也。）乃不寻盟吴徵会于卫初卫人杀吴行人。且姚而惧谋於行人子羽（子羽卫大夫）子羽曰：吴方无道无乃辱吾君不如止也。子木曰：吴方无道（子木卫大夫）国无道必弃疾於人吴虽无道犹足以患卫（为卫患也。）往也。长木之毙无不В也。（В击）国狗之<疒契>无不噬也。（<疒契>狂也。噬也。）而况大国乎！秋卫侯吴于郧公及卫侯宋皇瑗盟（盟不书畏吴窃盟）而卒辞吴盟吴人藩卫侯人之舍（藩篱）子服景伯谓子贡曰：夫诸侯之会事既毕矣。侯伯致礼地主归饩（侯伯致礼以礼宾地主所会主人也。饩生物）以相辞也。（各以礼相辞让）今吴不行礼於卫而藩其君舍以难之（难苦困也。）子盍见大宰乃请束锦以行语及卫故（以赂吴）大宰曰：寡君愿事卫君卫君之来也。缓寡君惧故将止之（止执）子贡曰：卫君之来必谋於其众其众，或欲或否是以缓来其欲来者子之党也。其欲不来者子之雠也。（堕毁也。）。若执卫君是堕党而崇雠也。夫堕子者得其志矣。且合诸侯而执卫君谁敢不惧堕党崇雠而惧诸侯或者难以霸乎！大宰说乃舍卫侯。  

十三年夏公会单平公晋定公吴夫差于黄池七月辛丑盟吴晋争先（争歃血先後）吴人曰：於周室我为长（吴为大伯後故为长）晋人曰：於姬姓我为伯（为侯伯）赵鞅呼司马寅（寅晋大夫）曰：日旰矣。（旰晚也。）大事未成二臣之罪也。（大事盟也。二臣鞅与寅）建鼓整列二臣死之长幼必可知也。对曰：请姑视之反曰：肉食者无墨（墨气色下）今吴王有墨国胜乎！（国为敌所胜）太子死乎！。且夷德轻不忍久请少待之（少待无与争）乃先晋人（盟不书诸侯耻之故不录）。  

十七年十二月公会齐侯盟于蒙（齐侯简公弟平公敖也。蒙在东莞蒙阴县西故蒙阴城也。）孟武伯相齐侯稽首公拜齐人怒武伯曰：非天子寡君无所稽首孟武伯问於高柴曰：诸侯盟谁执牛耳（执牛耳尸盟者）季羔曰：曾阝衍之役吴公子姑曹（季羔高柴也。曾阝衍在七年）发阳之役卫石（发阳郧也。在十二年石石蔓姑之子）武伯曰：。然则彘也。（彘武伯名曾阝衍则大国执发阳则小国执时执者无常故武伯自以为可执）二十一年八月公及齐侯邾子盟于顾。  

二十七年春越子使后庸来聘。且言邾田封于骀上（欲使鲁还邾田封境至骀）二月盟于平阳（西平阳）三子皆从（季康子叔孙《文子》孟武伯皆从后庸盟之）康子病之（耻从蛮夷盟）言及子赣（思子赣）曰：若在此吾不及此夫（不及与越盟）武伯曰：然何不召曰：固将召之《文子》曰：他日请念（言季孙不能用子赣临难而思之）。  

齐宣公四十九年与郑会于西城。  

康公十六年与晋卫会浊泽。  

赵成侯十三年与韩昭侯遇上党。  

十七年与魏惠王遇葛孽（左斥丘年。表曰：十八年赵孟如齐）。  

十九年与齐宋会平陆与燕会阿。  

秦孝公七年与魏王会社平。  

二十年会诸侯逢泽朝天子。  

齐威王二十四年与魏王会田于郊。  

魏惠王五年与韩会宅阳城武都。  

十四年与赵会高阝。  

二十年归赵邯郸与盟漳水上。  

二十一年与秦会彤。  

二十七年丹封名会（丹魏大臣）。  

齐宣王七年与魏王会平阿南。  

八年与魏王会於。  

甄魏襄王元年与诸侯会徐州以相王。  

秦惠文王九年与魏会应。  

十二年会龙门。  

初更二年与齐楚会桑。  

赵武灵王四年与韩会于区鼠。  

秦武王三年与韩襄王会临晋。  

魏哀王六年秦求立公子政为太子与秦会临晋。  

十一年与秦武王会应。  

十七年与秦会临晋。  

二十年与齐王会於韩。  

楚怀王二十五年怀王入与秦昭王盟约於黄棘。  

韩襄王十年太子婴与秦王会临晋因至咸阳而归楚顷襄王十四年与秦昭王好会于宛结和亲。  

魏昭王十二年与秦击齐济西与秦王会西周。  

韩王十四年与秦会两周间。  

赵惠文王十四年与秦会中阳。  

十六年与秦王会穰。  

二十年王与秦昭王遇西河外（年表云：与秦会渑池）先是秦王使使者告赵王欲与王为好会遇於西河外渑池赵王畏秦欲毋行廉颇蔺相如计曰：王不行示赵弱。且怯赵王遂行与秦王会渑池秦王饮酒酣曰：寡人窃闻赵王好音请奏瑟赵王鼓瑟秦御史前《书》曰：某年月日秦王与赵王会饮令赵王鼓瑟蔺相如前曰：赵王窃闻秦王善为秦声请奉盆缶秦王以相娱乐（风俗通义曰：缶者瓦器所以盛酒浆秦王鼓之以节歌也。）秦王怒不许，於是相如前进<缶瓦>因跪请秦王秦王不肯击缶相如曰：五步之内相如请得以颈血溅大王矣。左右欲刃相如相如张目叱之左右皆靡，於是秦王不怿为一击缶相如顾召赵御史《书》曰：某年月日秦王为赵王击缶秦之群臣曰：请以赵十五城为秦王寿蔺相如亦曰：请以秦之咸阳为赵王寿秦王竟酒终不能加胜於赵赵亦盛设兵以待秦秦不敢动。  

赵悼襄王三年赵相魏相会鲁柯盟八年入秦置酒。  

齐王建二十八年入秦置酒。  

## ●卷二百四十八  

○列国君　部攻伐  

《书》曰：列爵惟五分土惟三所以锡壤开封建贤立德乃用其制以为藩屏暨夫衰世交相攻伐陈师鞠旅或勤王而讨不庭遣将即戎或主霸而存危国斯则近於仁义之举得乎！节制之道矣。及乎！以︹暴弱以曲凌直生民之肝脑涂地而靡顾亲邻之盟誓在耳而遽绝衰世之弊一至於此故仲尼曰：天下有道礼乐征伐自天子出天下无道礼乐征伐自诸侯出信哉！斯言之可徵也。  

鲁公伯禽宅曲阜（今兖州）徐夷并兴东郊不开（，徐戎淮夷并起为寇於鲁故东郊不开）作费誓（鲁侯征之於费地而誓众也。费鲁东郊之地名）公曰：嗟人无讠华听命（伯禽为方伯监七百里内之诸侯帅之以征叹而敕之无使喧哗欲其静听誓命）徂兹淮夷徐戎并兴（今征此）善乃甲胄乔攵乃干无敢不吊（言当善简汝甲铠胃鍪无敢不至令攻坚使可用）备乃弓矢钅乃戈矛砺乃锋刃无敢不善（调弓矢钅炼戈矛磨砺锋刃皆使无敢不工善）今惟淫舍牿牛马（今军人惟大放舍牿牢之牛马言军所在必放牧之）杜乃扌念攵乃无敢伤牿牿之伤汝则有常刑（捕兽机槛当杜塞之穿地以兽念攵之无敢令伤所放牿牢之牛马牛马之伤汝则有残人之畜常）马牛其风臣妾逋逃无敢越逐（刑马牛其有奔佚臣妾逋亡勿敢弃越垒伍而求逐之役人贱者男曰：臣女曰：妾）祗复之我商赉汝（众人其有得佚马牛逃臣妾皆还敬复之我则商度汝功赐与汝）乃越逐不复汝则有常刑（越逐为失伍不还为攘盗汝则有此常刑）无敢寇攘逾垣墙（军人无敢暴去刂人无越人墙物有自来者无敢取之军人盗窃马牛诱偷奴婢汝则有犯军令之常刑）窃马牛诱臣妾汝则有常（誓後甲戌之日我惟征之）刑甲戌我惟征徐戎（皆当储峙汝糗Я之粮使足食无敢不相逮及汝则有乏军兴之死刑）峙乃糗粮无敢不逮汝则有大刑（总诸国之兵而但称鲁人峙具桢道近也。题曰：桢旁曰：言三）鲁人三郊三遂峙乃桢甲戌我惟筑（郊三遂明东郊距守不峙甲戌日当筑攻敌垒距堙之属）无敢不供汝则有无馀刑非杀（峙具桢无敢不供不供汝则有无馀之刑刑者非一也。然亦非杀汝）鲁人三郊三遂峙乃刍茭无敢不多汝则有大刑（郊遂多积刍茭供军牛马不多汝则亦有乏军兴之大刑）作此费誓遂平徐戎定鲁。  

隐公元年五月郑伯克于鄢初郑庄公弟京城太叔（京郑邑今荥阳京县太叔即也。）缮甲兵具卒乘（步曰：卒车曰：乘）将袭郑公命子封帅车二百乘以伐京（古者兵车一乘甲士三人步卒七十二人）京叛太叔入于鄢公伐诸鄢太叔出奔共（共国今汲郡共县）。  

八月纪人伐夷（夷国在城阳庄武县纪国在东莞剧县）。  

十月郑共叔之乱公孙滑出奔卫（公孙滑共叔之子）卫人为之伐郑取廪延郑人以王师虢师伐卫南鄙（虢西虢国也。弘农陕县东南南有虢城）。  

二年十二月郑人伐卫讨公孙滑之乱也。（治元年取廪延之乱）四年二月莒人伐杞取牟娄（杞国本陈留雍丘县牟娄杞邑城阳诸县东北有娄乡）夏宋公陈侯蔡人卫人伐郑初宋殇公之即位也。公子冯出奔郑郑人欲纳之及卫州吁立将修先君之怨於郑（谓二年郑人伐卫之怨）而求宠於诸侯以和其民（谓篡立者诸侯既与之会则不复讨故欲求此宠）使告於宋曰：君。若伐郑以除君害（害谓宋公子冯）君为主敝邑以赋与陈蔡从则卫国之愿也。（言举国之赋调）宋人许之，於是陈蔡方睦於卫（蔡今汝南上蔡县）故宋公陈侯蔡人卫人伐郑围其东门五日而还。  

五年四月郑人侵卫牧（牧卫邑）以报东门之役卫人以燕师伐郑（南燕国今东郡燕县）郑祭足原繁泄驾以三军军其前使曼伯与子元潜军军其後燕人畏郑三军而不虞制人（北制郑邑今河南成皋县）。  

六月郑二公子以制人败燕师於北制（二公子曼伯子元）秋卫师入成阝卫之乱也。成阝人侵卫故卫师入成阝（有成阝乡邾主兵故序郑上）。  

九月邾人郑人伐宋（成阝国也。东平刚父县西南）宋人取邾田邾人告於郑曰：请君释憾於宋敝邑为道（释四年再见伐之）郑人以王师会之伐宋入其郛以报东门之役（郛郭也。）。  

十二月宋人伐郑围长葛以报入郛之役。  

六年五月庚申郑伯侵陈大获。  

冬宋人取长葛（秋取冬乃告也。前年冬围不克而还今冬乘长葛无备而取之言易也。）七年七月公伐邾为宋讨也。（公距宋而更与郑平欲以为援今郑复与宋盟故惧而伐邾欲以求宋。故曰：为宋讨）。  

九年冬北戎侵郑郑伯御之患戎师曰：彼徒我车惧其侵轶我也。（徒步兵也。轶突也。）公子突曰：使勇而无刚者尝寇而速去之（公子突郑厉公也。尝试也。勇则能往无刚不耻退）君为三覆以待之（覆伏兵也。）戎轻而不整贪而无亲胜不相让败不相救先者见获必务进进而遇覆必速奔後者不救则无继矣。乃可以逞（逞解也。）从之戎人之前遇覆者奔祝聃逐之（祝聃郑大夫）衷戎师前後击之尽殪（为三部伏兵祝聃帅勇而无刚者先犯戎而速奔以遇三伏兵至後伏兵起戎还走祝聃反逐之戎前後及中三处受敌。故曰：衷戎师殪死也。）戎师大奔（後驻军不复继也。）十一月甲寅郑人大败戎师。  

十年夏帅师会齐人郑人伐宋（公子不待公命而贪会二国之君疾其专进故去氏齐郑以公不至故亦更使者从之伐宋不言及明专行非郑之谋也。）。  

六月壬戌公败宋师于菅（齐郑後期故公独败宋师书败宋未陈也。）辛未取郜辛巳取防（郑後至得郜防二邑归功於鲁故书取明不用师徒也。济阴成武县东南有郜城高平昌邑县西南有西防城）。  

七月庚寅郑师入郊犹在郊（郑师还驻兵於远郊）宋人卫人入郑（宋卫奇兵乘虚入郑）蔡人从之伐戴（从宋卫伐戴也。）八月壬戌郑伯围戴癸亥克之取三师焉（三国之军在戴故郑伯合围之师者军旅之通称）宋卫既入郑而以伐戴召蔡人（伐戴乃召之）蔡人怒故不和而败（言郑取之易也。）九月戊寅郑伯入宋。  

十月壬午齐人郑人入成阝讨违王命也。  

十一年夏公会郑伯于时来（时来来阝也。荥阳县东有城郑地也。）谋伐许也。郑伯将伐许五月甲辰授兵於大宫（大宫郑祖庙）七月公会齐侯郑伯伐许颍考叔取郑伯之旗蝥弧以先登子都自下射之颠瑕叔盈。又以蝥弧登（瑕叔盈郑大夫）周麾而呼曰：君登矣。（周遍也。麾招也。）郑师毕登壬午遂入许许庄公奔卫齐侯以许让公，公曰：君谓许不共（不共职贡）故从君讨之许既伏其罪矣。虽君有命寡人弗敢与闻乃与郑人郑伯使许大夫百里奉许叔以居许东偏（许叔许庄公之弟东偏东鄙也。）曰：天祸许国鬼神实不逞於许君而假手於我寡人寡人（借手於我寡德之人以讨许）唯是一二父兄不能共亿（父兄同姓群臣共给亿安也。）其敢以许自为功乎！寡人有弟不能和协而使饣胡其口於四方（弟共叔也。饣胡鬻也。出奔在元年）。  

其况能久有许乎！吾子其奉许叔以抚柔此民也。吾将使获也。佐吾子（获郑大夫公孙获）。若寡人得没於地（以寿终）天其以礼悔祸於许（言天加礼于许而悔祸之）无宁兹许公复奉其社稷（无宁宁也。兹此也。）唯我郑国之有请谒焉如旧昏媾（谒告也。妇之夫曰：昏重婚曰：媾）其能降以相从也。（降降心也。）无滋他族实Τ处此以与我郑国争此土也。吾子孙其覆亡之不暇而况能祀许乎！（洁齐以享谓之祀谓许山川之祀）寡人之使吾子处此不唯许国之为亦聊以固吾圉也。（圉边陲也。）乃使公孙获处许西偏曰：凡而器用财贿无置於许我死乃亟去之吾先君新邑於此（此今河南新郑旧郑在京兆）王室而既卑矣。周之子孙日失其序（郑亦周之子孙）夫许大岳之裔也。（大岳神农之後尧四岳也。裔继也。）天而既厌周德矣。吾其能与许争乎！。  

是年郑息有违言（以言语相违恨）息侯伐郑郑伯与战于竟息师大败而还（息国汝南新息县）君子是以知息之将亡也。不度德（郑庄贤）不量力（息国弱）不亲亲（郑息同姓之国）不徵辞不察有罪（言语相恨当明徵其辞以审曲直不宜轻斗）犯五不韪而以伐人其丧师也。不亦宜乎！。  

十月郑伯以虢师伐宋壬戌大败宋师以报其入郑也。  

桓公二年秋七月杞侯来朝不敬杞侯归乃谋伐之九月入杞讨不敬也。  

三年春晋曲沃武公伐翼次于陉庭韩万御戎弘梁为右（武公曲沃庄伯子也。韩万庄伯弟也。御戎仆也。右戎车之右）逐翼侯於汾隰（汾隰汾水边）骖纟圭而止（骖马）夜获之及栾共叔（共叔桓叔之傅栾宾之子也。身傅翼侯父子各犭旬所奉之主故并见获而死）。  

六年春楚武王侵随（随国今义阳随县）使章求成焉（章楚大夫）军於瑕以待之（瑕随地）随人使少师董成（少师随大夫董正也。）夏北戎伐齐齐侯使乞师於郑郑太子忽帅师救齐。  

六月大败戎师获其二帅大良少良甲首三百以献於齐（甲首披甲者首）。  

七年夏盟向求成于郑既而背之（盟向二邑名隐公十一年王以与郑故求与郑成）秋郑人齐人卫人伐盟向王迁盟向之民于郏（郏王城）。  

八年春灭翼（曲沃灭之）。  

夏楚子合诸侯于沈鹿（沈鹿楚地）黄随不会（黄国今弋阳）使章让黄（责其不会）楚子伐随军於汉淮之间季梁请下之弗许而後战（下之请服也。）所以怒我而怠寇也。少师谓随侯曰：必速战不然将失楚师随侯御之望楚师（遥见楚师）季梁曰：楚人上左君必左（君楚君也。）无与王遇。且攻其右右无良焉必败偏败众乃携矣。少师曰：不当王非敌也。弗从（不从季梁谋）战于速杞随师败绩随侯逸（速杞随地逸逃也。）斗丹获其戎车与其戎右少师（斗丹楚大夫戎车君所乘兵车也。戎右车右也。宠之故以为右）秋随及楚平楚子将不许斗伯比曰：天去其疾矣。（去疾谓少师见获而死）随未可克也。乃盟而还。  

九年春巴子使韩服告于楚请与邓为好（韩服巴行人巴国在巴郡江州县）楚子使道朔将巴客以聘於邓（道朔楚大夫巴客韩服）邓南鄙人攻而夺之币（在今邓县南沔水之北），杀道朔及巴行人楚子使章让於邓，邓人弗受（言非人所攻）。夏楚使斗廉帅师及巴师围（斗廉楚大夫）邓养甥聃甥帅师救三逐巴师不克（二甥皆邓大夫）斗廉衡陈其师於巴师之中以战而北（衡横也。分巴师为二部斗廉衡陈於其间以与邓师战而伪北。北，走也。）邓师逐之背巴师而夹攻之（楚师伪走邓师逐之背巴师巴师攻之楚师自前还与战）。邓师大败，人宵溃。  

秋虢仲芮伯梁伯荀侯贾伯伐曲沃（梁国在冯翊夏阳县荀贾皆国名）。  

十年十二月丙午齐侯卫侯郑伯来战于郎（改侵伐而书来战善鲁之用周班）初北戎病齐（在六年）诸侯救之郑公子忽有功焉齐人饩诸侯使鲁次之鲁以周班後郑郑人怒请师于齐齐人以卫师助之。  

十一年春楚屈瑕将盟贰轸（贰轸二国名）郧人军於蒲骚将与随绞州蓼伐楚师（郧国在江夏云   杜县东南有郧城蒲骚郧邑绞国名州国在南郡华容县东南蓼国今义阳棘阳县东南湖阳城）莫敖患之（莫敖楚官名即屈瑕）斗廉曰：郧人军其郊必不诫。且日虞四邑之至也。（虞度也。四邑随绞州蓼也。邑亦国也。）君次于郊郢以御四邑（君谓屈瑕也。郊郢楚地）我以锐师宵加於郧郧有虞心而恃其城（恃近其城）莫有斗志。若败郧师四邑必离遂败郧师於蒲骚卒盟而还（卒盟贰轸）。  

十二年冬公会宋公于龟（宋地）欲平宋郑宋公辞平故与郑伯盟于武父（宋公贪郑赂与公三会而卒辞不与郑平）遂帅师而伐宋战焉宋无信也。  

是冬楚伐绞军其南门莫敖屈瑕曰：绞小而轻轻则寡谋请无采樵者以诱之（卫也。樵薪也。）从之绞获三十人（获楚人也。）明日绞人争出驱楚役徒於山中楚人坐其北门而覆诸山下（坐犹守也。覆设伏兵而待之）大败之为城下之盟而还。  

十三年春二月己巳及齐侯宋公卫侯燕人战齐师宋师卫师燕师败绩（或称人或称师史异辞也。）。  

是春楚屈瑕伐罗及鄢乱次以济（鄢水在襄阳宜城县入汉）及罗罗与卢戎两军之（卢戎南蛮）大败之莫敖缢于荒谷。  

十二月宋人以齐人蔡人卫人陈人伐郑（凡师能左右之曰：以）报宋之战也。（在十二年）焚渠门入及大逵（渠门郑城门逵道方九轨）伐东郊取牛首（东郊郑郊牛首郑邑）以大宫之椽归为卢门之椽（大宫郑祖庙卢门宋城门）。  

十六年四月公会宋公卫侯陈侯蔡侯伐郑（春既谋之今书会者鲁讳议纳不正蔡尝在卫上今序陈下盖後至）夏伐郑秋七月公至自伐郑以饮至之礼也。  

十七年五月丙午及齐师战于奚（奚鲁地皆陈曰：战）疆事也。（争疆界也。），於是齐人侵鲁疆疆吏来告公曰：疆埸之事慎守其一而备其不虞（虞度也。不度犹不意也。）姑尽所备焉事至而战。又何谒焉（齐背盟而来公以信待故不书侵伐）秋伐邾宋志也。（邾宋争疆鲁从宋志背<走隹>之盟）。  

庄公元年冬齐师迁纪并阝晋阝吾阝（齐欲灭纪故徙其三邑之民而取其地并阝在东莞临朐县东南晋阝在朱虚县东南北海都昌县西有訾城）。  

二年夏公子庆父帅师伐於馀丘（於馀丘国名也。）。  

三年正月溺会齐师伐卫（溺鲁大夫疾其专命而行故去氏）。  

四年三月楚武王荆尸授师孑焉以伐随（尸陈也。荆亦楚也。更为楚陈兵之法扬雄方言孑者会也。然则楚於此始用戟为陈）王行卒於木之下（木木名）令尹斗祁莫敖屈重除道梁氵差营军临随随人惧行成（时秘王丧故为奇兵更开直道氵差水名梁桥也。）莫敖以王命入盟随侯。且请为会於汉而还（内也。谓汉西）济汉而後发丧。  

五年冬公会齐人宋人陈人蔡人伐卫纳惠公也。（惠公朔也。桓公十六年出奔齐）。  

八年正月师次于郎以俟陈人蔡人（期共伐成阝陈蔡不至驻师于郎以待之）甲午治兵（治兵于庙习号令将以围成阝）夏师及齐师围成阝成阝降于齐师（二国同讨而齐独纳成阝）秋师还。  

九年夏公伐齐纳子纠齐小白入于齐（二公子各有党子纠党须伐乃得入。又出在小白之後小白称入从国逆之文本无位）秋师及齐师战於乾时我师败绩公丧戎路传乘而归（戎路兵车传乘乘他车）秦子梁子以公旗辟于下道（二子公御及戎右也。以公旗误齐师止获也。）是以皆止鲍叔帅师来言曰：子纠亲也。请君讨之（鲍叔乘胜而进军志在生得管仲故不忍之辞）管召雠也。请受而甘心焉（管仲射桓公。故曰：雠甘心言欲快意戮杀之）乃杀子纠於生窦（生窦鲁地）召忽死之。  

十年春齐师伐鲁夏六月齐师宋师次于郎公子偃曰：宋师不整可败也。（公子偃鲁大夫）宋败齐必还请击之公弗许自雩门窃出皋比而先犯之（雩门鲁城南门皋比虎皮）公从之大败宋师于乘丘齐师乃还。  

九月荆败蔡师于莘（荆楚本号後改为楚莘蔡地）以蔡侯献舞归（献舞蔡季）。  

十月齐师灭谭（谭国在济南平陵县西南）齐侯之出过谭谭不礼焉及其入也。诸侯皆贺谭。又不至遂灭谭谭子奔莒十一年五月戊寅公败宋师于晋阝（晋阝鲁地）宋为乘丘之役故侵我公御之宋师未陈而薄之败诸晋阝。  

十三年春齐侯宋人陈人蔡人邾人会於北杏以平宋乱（北杏齐地宋有弑君之乱齐桓欲修霸业）遂人不至夏齐人灭遂而戍之（戍守也。）。  

十四年春齐人陈人曹人伐宋（北杏会）齐请师于周（齐欲崇天子故请师假王命以示大顺）夏单伯会之取成于宋而还夏楚子以蔡侯灭息遂伐蔡七月楚入蔡。  

十五年秋宋人齐人邾人伐阝（阝附庸属宋而叛故齐桓为之伐阝）郑人间之而侵宋。  

十六年夏宋人齐人卫人伐郑宋故也。（郑侵宋也。）郑伯自栎入缓告于楚秋楚伐郑及栎为不礼故也。  

十八年冬巴人伐楚初楚武王克权使斗缗尹之（权国名南郡当阳县东南有权城斗缗楚大夫）以叛围而杀之（缗以权叛）迁权於那处（那处楚地南郡编县东南有那口城）使阎敖尹之（阎敖楚大夫）及文王即位与巴人伐申而惊其师（惊巴师）巴人叛楚而伐那处取之遂门于楚（攻楚城门）阎敖游涌而逸（涌水在南郡华容县阎敖不能守城。又涌水而逸）楚子杀之其族为乱巴人因之以伐楚楚子御之大败於津（为巴人所败津楚地）。  

十九年冬齐人宋人陈人伐鲁西鄙（幽之盟鲁使欲者会鄄之盟使媵臣行所以受敌鄙边邑）二十六年秋会宋人齐人伐徐（宋序齐上主兵）虢人侵晋冬虢人。又侵晋。  

二十八年三月甲寅齐人伐卫卫人及齐人战卫人败绩数之以王命取赂而还。  

秋楚令尹子元以车六百乘伐郑入于桔失之门（桔失郑远郊之门也。）诸侯救郑楚师夜遁郑人将奔桐丘（许昌县东北有桐丘城）谍告曰：楚幕有乌乃止（谍间也。幕帐也。）。  

二十九年夏郑人侵许。  

闵公元年冬晋侯作二军（晋本一军）公将上军太子申生将下军赵夙御戎毕万为右（为公御右也。夙赵衰兄毕万魏祖父）以灭耿灭霍灭魏（平阳皮氏县东南有耿乡永安县东北有霍太山三国皆姬姓）。  

僖公元年七月楚人伐郑（荆始改号曰：楚）郑即齐故也。九月公败邾师于偃虚丘之戍将归者也。（虚丘邾地邾人既送哀姜还齐人杀之因戍虚丘欲以侵鲁公以义求齐齐送姜氏之邾人惧乃归故公要而败之）。  

十月壬午公子友帅师败莒师于郦获莒（莒人来求还庆父之赂莒子之弟）。  

二年春晋献公使荀息以屈产之乘与垂棘之璧假道於虞以伐虢曰：冀为不道入自颠令伐冥阝三门（前是冀伐虞至冥阝冥阝虞邑河东大阳县东北有颠令坂）冀之既病则亦唯君故（言虞报伐冀使病将欲假道故称虞︹以说其心冀国名平阳皮氏县东北有冀亭）今虢为不道保於逆旅（逆旅客舍也。虢稍遣人分依客舍以聚众抄晋边邑）以侵敝邑之南鄙敢请假道以请罪于虢（问虢伐己以何罪）虞公许之。且请先伐虢（喜於厚赂而欲求媚）宫之奇谏不听遂起师夏晋里克荀息帅师会虞师伐虢灭下阳（晋犹主兵不信虞）。  

冬楚人伐郑斗章囚郑聃伯（经书侵传言伐本以伐兴权行侵掠）。  

三年四月徐人取舒（徐国在下邳僮县东南舒国今庐江舒县胜国而不用大师亦曰：取）冬楚人伐郑郑伯欲成孔叔不可曰：齐方勤我（孔叔郑大夫勤恤郑难）弃德不祥（祥善也。）。  

四年正月公会齐侯宋公陈侯卫侯郑伯许男曹伯侵蔡蔡溃（民逃其上曰：溃）遂伐楚次于陉楚子使与师言曰：君处北海寡人处南海唯是风马牛不相及也。（楚界犹未至南海因齐处北海遂称所近牛马风逸盖末界之微事故以取喻）不虞君之涉吾地也。何故管仲对曰：昔召康公命我先君太公（召康公周太保召公也。）曰：五侯九伯女实征之以夹辅周室（五等诸侯九州之伯皆得征讨其罪齐桓因此命以夸楚）赐我先君履东至于海西至于河南至于穆陵北至于无棣（穆陵无棣皆齐境也。履所践履之界齐桓。又因以自言其盛）尔贡包茅不入王祭不共无以缩酒寡人是徵（包裹束也。茅菁茅也。束茅而灌之以酒为缩酒尚书包匦菁茅茅之为异未审）昭王南征而不复寡人是问（昭王成王之孙南巡狩涉汉船坏而溺周人讳而不赴诸侯不知其故故问之）对曰：贡之不入寡君之罪也。敢不供给昭王之不复君其问诸水滨（昭王时汉非楚境故不受罪）师进次于陉（楚不服罪故进）夏楚子使屈完如师（师如陉之师观强弱）师退次於召陵（完请盟故）屈完及诸侯盟陈辕涛涂谓郑申侯曰：师出於陈郑之间国必甚病（申侯郑大夫当有共给之费故）。若出於东方观兵於东夷循海而归其可也。（东夷郯莒徐夷也。观兵示威）申侯曰：善涛涂以告齐侯许之（许出东方）申侯见曰：师老矣。若出於东方而遇敌惧不可用也。若出于陈郑之间共其资粮屦其可也。（扉草履）齐侯说与之虎牢（还以郑邑赐之）执辕涛涂秋伐陈讨不忠也。  

十五年夏秦件伐晋侯三败庆郑谏弗听及战于韩原公号庆郑曰：复谏违卜固败是求。又何逃焉遂去之秦获晋侯以归及晋侯归（臣钦。若等曰：晋惠公即位六年为秦所虏复立之）杀  

二十八年春晋侯伐曹令无入僖负骘之宫而免其族报施也。（报餮璧之施臣钦。若等曰：晋文公亡过曹僖负骘饣鬼冫食璺焉）魏雠颠颉怒曰：劳之不图报於何有（二子各有从亡之劳）僖负骘氏（烧也。）魏雠伤於胃公欲胃公欲杀之而爱其材（材力）使问旦视之病将杀之魏雠У胃见使者曰：以君之灵不有宁也。（言不以病故自安宁）距翟三百曲决三百（决超越也。曲决跳而踊也。百犹厉也。）乃舍之杀颠颉以犭旬于师夏与楚战于城濮晋中军风于泽（牛马因风而走绋失之）亡大旆之左旃（大旆旗名击曰：旆通白曰：旃）祁<耳黹>奸命（掌此二事而不修为奸军令）司马杀之以犭旬于诸侯使茅伐之师还济河舟之侨先归士会揶右（权代舟之侨  也。士会随武子亡之孙）秋七月振旅岂以入於晋杀舟之侨以犭旬于国民，於是君子谓交公其能刑  矣。三罪而民服（三罪颠颉<耳黹>舟之侨）诗云：惠此中国以绥四方不失赏刑之谓也。  

是年夏楚令尹子玉与晋战败于城濮楚成齐。  

九年十一月齐侯以诸侯之师伐晋及高梁而还讨晋乱也。  

十一年冬楚人伐黄（黄恃齐故）。  

十二年夏楚人灭黄黄人恃诸侯之睦於齐也。不共楚职曰：自郢及我九百里焉能害我。  

十五年春楚人伐徐徐即诸夏故也。三月孟穆伯帅师及诸侯之师救徐诸侯次于匡以待之秋伐厉以救徐罪高梁晋地在平阳县西南黄恃齐故也。  

冬宋人伐曹讨旧怨也。楚败徐於娄林徐恃救也。  

十一月壬戌晋侯及秦伯战于韩获晋侯初晋侯许赂中大夫既而皆背之赂秦伯以河外列城五东尽虢略南及华山内及解梁城既而不与晋饥秦输之粟秦饥晋闭之籴故秦伯伐晋战于韩原晋戎马还泞而止秦获晋侯以归秦伯伐晋晋侯三败庆郑谏弗听及战于韩原公号庆郑庆郑曰：愎谏违卜固败是求。又何逃焉遂去之秦获晋侯以归及晋侯归（臣钦。若等曰：晋惠公即位六年为秦所虏复立之）杀庆郑而後入十六年夏齐伐厉不克救徐而还。  

十七年春齐人为徐伐英氏以报娄林之役也。（英氏楚与国娄林役在十五年）夏师灭项（师鲁师顷国令汝阴项县）淮之会公有诸侯之事未归而取项（淮会在前年冬诸侯事会同构礼之事）齐人以为讨而止公。  

十月齐桓公卒立公子无亏孝公奔宋故伐齐以纳孝公。  

十八年正月宋襄公以曹伯卫人邾人伐齐。  

三月齐人杀无亏齐人将立孝公不胜四公子之徒（无亏已死。故曰：四公子）遂与宋人战五月戊寅宋师及齐师战于（齐地）齐师败绩立孝公而还冬邢人狄人伐卫（狄称人者史异辞）围菟圃卫侯以国让父兄子弟及朝众曰：苟能治之毁请从焉众不可而後师于訾娄狄师还。  

十九年秋卫人伐邢以报菟圃之役（刑不速退所以独见传），於是卫大旱卜有事於山川不吉（有事祭也。）宁《庄子》曰：昔周饥克殷而年丰今邢方无道诸侯无伯（伯长也。）天其或者欲使卫讨邢乎！从之师兴而雨秋宋人围曹讨不服也。（曹南盟不  

二十年春滑人叛郑而服於卫夏郑公子士泄堵寇帅师入滑（公子士郑文公子泠堵寇郑大夫）郑之入滑也。滑人听命师还。又即卫郑公子士泄堵俞弥帅师伐滑（堵俞弥郑大夫伐滑在十四年）。  

冬楚人伐随初随以汉东诸侯叛楚冬楚斗於菟帅师伐随取成而还君子曰：随之见伐不量力也。量力而动其过鲜矣。善败繇已而繇人乎！哉！。  

二十一年秋宋公楚子陈侯蔡侯郑伯许男曹伯曾于盂（孟宋地）子鱼曰：祸其在此乎！君欲已甚其何以堪之，於是楚执宋公以伐宋冬邾人灭须句须句子来奔公伐邾（为宋灭须句故）。  

二十二年春公伐邾取须句反其君焉礼也。（得恤务小之礼）夏宋公卫侯许男滕子伐郑子鱼曰：所谓祸在此矣。  

八月丁未公及邾战于升陉我师败绩邾人获公胄悬诸鱼门（鱼门邾城门）。  

是月楚人伐宋以救郑大司马固谏曰：（大司马固庄公之孙公孙固也。）天之弃商久矣。君将兴之弗可赦也。已弗听十一月己巳朔宋公及楚人战于泓宋人既成列楚人未既济司马曰：（子鱼也。）彼众我寡及其未既济也。请击之公曰：不可既济而未成列。又以告公曰：未可既陈而後击之宋师败绩公伤股门官歼焉（门官守门者师行则在君左右）二十三年春齐侯伐宋围缗（缗宋邑高平曷邑县东南有东缗城）以讨其不与盟（十九年盟于齐而宋独不会复召齐盟于鹿上故今讨之）。  

秋楚成得臣帅师伐陈讨其贰於宋也。（成得臣子玉也。）遂取焦夷城顿而还（焦今谯县也。夷一名城父今谯郡城父县顿国今汝阴南顿也。）二十五年正月丙午卫侯毁灭邢邢同姓也。故名秋晋秦伐。若阝（。若阝本在商密秦楚界上小国其後迁于南郡。若阝县）楚斗克屈御寇以申息之师戍商密（斗克申公子仪屈御寇息公子边商密。若阝别邑今南乡丹水县戍守也。二子屯兵于析为商密援）秦人过析隈入而系舆人以围商密而傅焉（析楚邑一名白羽今南乡析县隈隐蔽处系缚舆人诈为克析得其囚俘者而傅城不欲令商密知囚非析人）宵坎血加书伪与子仪子边盟者（掘地为坎以埋盟之馀血加盟书其上）商密人惧曰：秦取析矣。戍人反矣。乃降秦师秦囚申公子仪息公子边以归（商密既降析戍亦败故得囚二子）楚令尹子玉追秦师弗及（不复言晋者秦为兵主）遂围陈纳顿子于顿（为顿围陈）。  

二十六年春齐师侵鲁西鄙公追齐师至阝弗及（济北城县西有地名阝下）。  

夏齐孝公伐鲁北鄙公使展喜犒师（劳齐师）使受命于展禽（柳下惠）齐侯未入竟展喜从之卫人伐齐洮之盟故也。（洮盟在前年）。  

秋楚人灭夔（夔楚同姓国今建平秭归县）夔子不祀祝融与鬻熊（楚之远祖也。夔楚之别封）楚人让之对曰：我先王熊挚有疾鬼神弗赦而自窜于夔吾是以失楚。又何祀焉（废其尝祀而饰辞文过）楚成得臣斗宜申帅师灭夔以夔子归（成得臣令尹子玉也。斗宜申司马子西也。）。  

冬楚令尹子玉司马子西帅师伐宋围缗初东门襄仲臧文仲如楚乞师臧孙见子玉道之伐齐宋以其不臣也。（言其不臣事周室可以此罪责而伐之也。）。  

公以楚师伐齐取（师能左右之曰：以）桓公子雍於易牙奉之以为鲁援（雍本与孝公争立故使居以Τ齐）。  

二十七年春杞桓公来朝用夷礼公卑杞杞不共也。八月乙巳公子遂帅师入杞责无礼也。（责不共也。）。  

冬楚人陈侯蔡侯郑伯许男围宋公孙固如晋告急二十八年春晋侯将伐曹假道于卫（曹在卫东故）卫人弗许还自南河济（从汲郡南渡出卫南而东）侵曹伐卫正月戊申取五鹿（五鹿卫地）晋侯围曹门焉多死（攻曹城门）曹人尸诸城上（磔晋死人于城上）晋侯患之听舆人之谋曰：称舍於墓（舆众也。舍墓为将发冢）师迁焉曹人凶惧（迁至曹人墓凶凶恐惧声）为其所得者棺而出之因其凶也。而攻之三月丙午入曹数之以其不用僖负羁而乘轩者三百人也。四月戊辰晋侯宋公齐国归父崔夭秦小子次于城濮（国归父崔夭齐大夫也。小子秦穆公子也。城濮卫地）楚师背阝而舍（阝丘陵险阻名）晋侯患之听舆人之诵（恐众畏险故听其歌诵）曰：原田每每舍其旧而新是谋（高平曰：原喻晋君美盛。若原田之草每每然可以谋立新功不足念旧惠）公疑焉（疑众谓己背旧谋新）子犯曰：战也。战而捷必得诸侯。若其不捷表里山河必无害也。（晋国外河而内山）公曰：若楚惠何栾贞子曰：汉阳诸姬楚实尽之（贞子栾枝也。水北曰：阳姬姓之国在汉北者楚尽灭之）思小惠而忘大耻不如战也。楚子玉使斗勃请战（斗勃楚大夫）曰：请与君之士戏君冯轼而观之得臣与寓目焉（寓寄也。）晋侯使栾枝对曰：寡君闻命矣。楚君之惠未之敢忘是以在此为大夫退其敢当君乎！既不获命矣。（不获止命）敢烦大夫谓二三子（烦斗勃令戒敕子玉子西之属也。）戒尔车乘敬尔君事诘朝将见（诘朝平旦）晋车七百乘显引鞅半（五万二千五百人在背曰：显在胸曰：引在腹曰：鞅在後曰：半言驾车修备也。）晋侯登有莘之虚以观师曰：少长有礼其可用也。（有莘故国名少长犹言大小）遂伐其木以益其兵（伐木以益攻战之具舆曳柴亦是也。）己巳晋师陈于莘北胥臣以下军之佐当陈蔡子玉以。若敖之六卒将中军曰：今日必无晋矣。子西将左子上将右（子西斗宜《申子》上斗勃）胥臣蒙马以虎皮先犯陈蔡陈蔡奔楚右师溃（陈蔡属楚右师）狐毛设二旆而退之（旆大旗也。又建二旆而退使。若大将稍却）栾枝使舆曳柴而伪遁（曳柴起尘诈为众走）楚师驰之原轸溱以中军公族横击之（公族公所率之军）狐毛狐偃以上军夹攻子西楚左师溃楚师败绩子玉收其卒而止故不败晋师三日馆晋侯伐曹令无入僖负羁之宫而免其族报施也。魏颠颉怒曰：劳之不图报於何有僖负羁氏魏伤於胸公欲杀之而爱其材使问。且视之病将杀之魏束胸见使者曰：以君之灵不有宁也。距跃三百曲踊三百乃舍之杀颠颉以犭旬于师夏与楚战于城濮晋中军风于泽亡大旆之左旃祁瞒奸命司马杀之以徇于诸侯使茅筏代之师还济河舟之侨先归士摄右秋七月振旅恺以入於晋杀舟之侨以犭旬于国民，於是大服君子谓文公其能刑矣。三罪而民服诗云：惠此中国以绥四方不失赏刑之谓也。是年夏楚令尹子玉与晋战败于城濮遂自杀三军惟中军完报会璧之施臣钦。若等曰：晋文公亡过曹僖负羁饣鬼冫食璧焉二子各有从亡之劳烧也。材力言不以病故自安宁距跃超越也。曲踊跳踊也。百犹励也。牛马因风而走皆失之大旆旗名系曰：旆通帛曰：旃掌此二事而不修为奸军令权代舟之侨也。士随武子士之孙三罪颠颉祁瞒舟之侨。  

冬诸侯围许（会温诸侯也。许比再会不至故因会共伐之）。  

三十年春晋人侵郑以观其可攻与否。  

九月甲午晋侯秦伯围郑以其无礼于晋（文公亡过郑不礼之）。且贰於楚也。  

三十二年夏狄有乱卫人侵狄（报前年狄围卫）狄请平焉。  

三十三年二月秦人入滑夏四月晋人及姜戎败秦师于ゾ（姜戎姜姓之戎）初晋文公卒（三十一年冬）杞子自郑使告于秦（三十年秦使戍郑）曰：郑人使我掌其北门之管。若潜师以来国可得也。穆公召孟明西乞白乙使出师於东门之外蹇叔哭之曰：孟子吾见师之出而不见其入也。秦师遂东晋原轸曰：秦违蹇叔而以贪勤民天奉我也。（奉与也。）奉不可失敌不可纵纵敌患生违天不祥必伐秦师栾枝曰：未报秦施而伐其师其为死君乎！（言以君死故忘秦施）先轸曰：秦不哀吾丧而伐吾同姓秦则无礼何施之为（言秦以无礼加已施不足顾）吾闻之一日纵敌数世之患也。谋及子孙可谓死君乎！（言不可谓背君晋）遂发命遽兴姜戎子墨衰（晋文公未葬故襄公称子以凶服从戎故墨之）梁弘御戎莱驹为右四月辛巳败秦师於ゾ获百里孟明视西乞术白乙丙以归是月公伐邾取訾娄以报升陉之役（在二十二年）邾人不设备秋襄仲复伐邾（鲁因晋丧以陵小国）。  

十二月晋人陈人郑人伐许讨其贰於楚也。楚令尹子上侵陈蔡陈蔡成遂伐郑晋阳处父侵蔡楚子上救之与晋师夹氵氐而军（氵氐水出鲁阳县东经襄城定陵入汝）阳子患之使谓子上曰：吾闻之文不犯顺武不违敌子。若欲战则吾退舍子济而陈（欲避楚使渡成陈而後战）迟速唯命不然纾我（不获止命纾缓也。）老师费财亦无益也。（师久为老）乃驾以待子上欲涉大孙伯曰：不可晋人无信半涉而薄我悔败何及不如纾之乃退舍（楚退欲使晋渡）阳子宣言曰：楚师遁矣。遂归楚师亦归。  

文公元年四月晋侯伐卫初晋文公之季年诸侯朝晋卫成公不朝使孔达侵郑（孔达卫大夫）伐绵訾及匡（匡地名今在颍州新汲县东北）晋襄公既祥（诸侯虽谅ウ亦因祥祭为位而哭）使告於诸侯而伐卫及南阳（今河内地）先。且居曰：效尤祸也。（尤卫不朝故伐今不朝王是效王在温故劝之）请君朝王臣从师晋侯朝王於温先。且居胥臣伐卫五月辛酉朔晋师围戚六月戊戌取之获孙昭子（昭子卫大夫食戚邑）卫人使告於陈陈共公曰：更伐之我辞之（见伐求和不竞大甚使报伐示己力足以距晋）卫孔达帅师伐晋君子以为古古者越国而谋（合古之道而失今事霸王之礼故国失其邑身见执辱）。  

二年春秦孟明视帅师以伐晋以报ゾ之役二月晋侯御之先。且居将中军赵衰佐之（伐溱）王官无地御戎（代梁弘）狐鞫居为右（鞫居续简伯）甲子及秦师战于彭衙秦师败绩晋人谓秦拜赐之师（以孟明言三年将拜君赐故）冬晋先。且居宋公子成陈辕选郑公子归生伐秦取汪及彭衙而还以报彭衙之役。  

三年正月叔孙得臣会晋人宋人陈人卫人郑人伐沈（沈国名汝南平与县北有沈亭）以其服於楚也。沈溃。  

夏秦伯伐晋济河焚舟（示必死也。）取王官及郊（王官郊晋地）晋人不出遂自茅津济封ゾ尸而还（茅津在河东大阳县封埋藏之）遂霸西戎用孟明也。秋楚师围江晋先仆伐楚以救江冬晋以卫致祸江故告于周（欲假天子之威以伐楚）王叔桓公晋阳处父伐楚以救江（桓公周卿士王叔文公子）门于方城遇息公子朱而还（子朱楚大夫伐江之帅也。闻晋师起而江兵解故晋亦还）。  

四年秋晋侯伐秦围元阝新城以报王官之役（元阝新城秦邑也。王官役在前年）楚人灭江。  

五年夏秦人入。若阝。若阝叛楚即秦。又贰於楚也。秋楚人灭六（六国今庐江六县）六人叛楚即东夷楚成大心仲归帅师灭六（仲归子家）。  

冬楚公子燮灭蓼（蓼国今安丰蓼县）。  

七年春公伐邾间晋难也。（公因霸国有难而侵小国）三月甲戌取须句文公子焉非礼也。（邾文公子叛在鲁故公使为守须句大夫也。绝大之祀以与邻国叛臣。故曰：非礼）冬徐伐莒。  

八年夏秦人伐晋取武城以报令狐之役（令狐役在七年）秋晋人以扈之盟来讨（前年盟扈公後至）。  

九年春楚人伐郑（楚子师於狼渊不亲伐）初楚范山言於楚子曰：晋君少不在诸侯北方可图也。（范山楚大夫）楚子师于狼渊以伐郑（陈师狼渊为伐郑援也。颍川颖阴县西有狼陂）囚公子坚公子ζ及乐耳（三子郑大夫）郑及楚平夏侵陈克壶丘（壶丘陈邑）以其服晋也。  

秋楚公子朱自东夷伐陈（子朱息公也。）陈人败之获公子筏陈惧及楚平（以小胜大故惧而请平）。  

十年春晋人伐秦取少梁（少梁冯翊夏阳县）。  

夏秦伯伐晋取北徵（报少梁）。  

十一年春楚子伐麇（讨前年逃厥貉会）成大心败麇师于防渚（成大心子玉之子大孙伯也。防渚麇地）潘崇复伐麇至锡穴（锡穴麇地）。  

十二年春群舒叛楚（群舒偃姓舒庸舒鸠之属今庐江南有舒城西南有龙舒）夏子孔执舒子平及宗子遂围巢（子孔楚令尹。若敖曾孙平舒君名宗巢二国群舒之属）。  

冬十二月戊午秦人晋人战于河曲秦为令狐之役故伐晋取羁马（令狐役在七年羁马晋邑）晋人御之赵盾将中军荀林父佐之（林父代先克）缺将上军（代箕郑）臾骈佐之（代林父）栾盾将下军（栾枝子代先蔑）胥甲佐之（胥臣子代先都）范无恤御戎（代步招）以从秦师於河曲臾骈曰：秦不能久请深垒固军以待之从之秦人欲战秦伯谓士会曰：若何而战（晋士会七年奔秦）对曰：赵氏新出其属曰：臾骈必实为此谋将以老我师也。（臾骈赵盾属大夫新出佐上军）赵有侧室曰：穿晋君之胥也。（侧室支子穿赵夙庶孙）有宠而弱不在军事（弱年少也。未尝涉知军事）好勇而狂。且恶曳骈之佐上军也。若使轻者肆焉其可（肆暂往而退也。）秦伯以璧祈战於河（祈求胜也。）。  

十二月戊午秦军掩晋上军赵穿追之不及（上军不动赵穿独追之）反怒曰：裹粮坐甲固敌是求敌至不击将何俟焉军吏曰：将有待也。（待可击）穿曰：我不知谋将独出乃以其属出宣子曰：秦获穿也。获一卿矣。（僖三十三年晋侯以一命命缺为卿不在军师之数。然则晋自有散位从卿者）秦以胜归我何以报乃皆出战交绥（司马法曰：逐奔不远从绥不及逐奔不远则难诱从绥不及则难舀。然则古名退军为绥秦晋志未能坚战短兵未至争而两退。故曰：交绥）秦行人夜戒晋师曰：两君之士皆未也。明日请相见也。（缺也。）曳骈曰：使者目动而言肆惧我也。（目动心不安言肆声放失常节）将遁矣。薄诸河必败之（薄迫也。）胥甲赵穿当军门呼曰：死伤未收而弃之不惠也。不待期而薄人於险无勇也。乃止（晋师止为宣元年放胥甲传）秦师夜遁复侵晋入瑕。  

十四年春伐邾邾文公之卒也。（在前年）公使吊焉不敬邾人来讨伐我南鄙故惠伯伐邾。  

十五年夏晋伐蔡初新城之盟（在前年）蔡人不与（不会盟）晋缺以上军下军伐蔡（兼帅二军）曰：君弱不可以怠（怠懈也。）戊申入蔡以城下之盟而还。  

秋齐侯侵鲁西鄙谓诸侯不能也。（不能讨已）遂伐曹入其郛讨其来朝也。（此年夏朝）。  

十六年秋楚人秦人巴人灭庸（庸今上庸县属楚之小国率群蛮叛楚也。）自庐以往振廪同食（往往伐庸也。振发也。廪仓也。同食上下无异馔）次于句ㄛ（楚西界也。）使庐戢梨侵庸（戢梨庐大夫）及庸方城（方城庸地上庸县东有方城亭）庸人逐之囚子杨窗（窗戢梨官属）三宿而逸曰：庸师众群蛮聚焉不如复大师（还复句ㄛ师）。且起王卒合而後进师叔曰：不可（师叔楚大夫潘也。）姑。又与之遇以骄之彼骄我怒而後可克先君冒所以服陉隰也。（冒楚武王父陉隰地名）。又与之遇七遇皆北（军走曰：北）唯礻卑鱼人实逐之（礻卑鱼庸三邑鱼鱼复县东今巴东永安县轻楚故使三邑人逐之）庸人曰：楚不足与战矣。遂不设备楚子乘驿师于临品（驿传车也。临品地名）分为二队（队部也。两道攻之）子越自石溪子贝自亻刃以伐庸（子越斗椒也。石溪仞入庸道）秦人巴人从楚师群蛮从楚子盟（蛮见楚强故）遂灭庸。  

十七年春晋荀林父卫孔达陈公孙宁郑石楚伐宋讨曰：何故弑君犹立文公而还宋人弑昭公（十六年冬）赵宣子请师於灵公以伐宋公曰：非晋国之急也。对曰：大者天地其次君臣所以为明训也。今宋人弑其君是反天地而逆民则也。天必诛焉晋为盟主而不天罚将惧及焉公许之乃发令於太庙召军吏而戒乐正令三军之钟鼓必备赵同曰：国有大役不镇抚民而备钟鼓何也。宣子曰：大罪伐之小罪惮之袭侵之事凌也。是故伐备钟鼓声其罪也。战以钅享于丁宁儆其民也。（钅享于形如碓头与鼓相和丁宁谓钲也。儆戒也。唐尚书云：钅享于镯非也。镯与钅享于各异物）袭侵密声为暂事也。（暂暂其无备）今宋人弑其君罪莫大焉明声之犹恐其不闻也。吾备钟鼓为君故也。乃使旁告於诸侯治兵振旅鸣钟鼓以至於宋夏齐侯伐鲁北鄙襄仲请盟（晋不能救鲁故请服）。  

宣公元年秋楚子郑人侵陈遂侵宋晋赵盾帅师救陈宋会于林以伐郑楚贾救郑遇於北林（与晋师相遇荥阳中牟县西南有林亭在郑北）囚晋解扬晋人乃还。  

冬晋赵穿帅师侵崇初晋欲求成於秦赵穿曰：我侵崇秦急崇必救之（崇秦之与国）吾以求成焉既而赵穿侵崇秦弗与成。  

晋人伐郑以报北林之役（报囚解扬）。  

二年春郑公子归生受命于楚伐宋（受楚命也。）宋华元乐吕御之二月壬子战于大棘宋师败绩囚华元获乐吕（乐吕司寇获不书非元帅也。获生死通名经言获华元故传特获之曰：囚以明其生获故得见赎而还）及甲车四百六十乘俘二百五十人馘百人狂狡辂郑人入于井（狂狡宋大夫辂迎也。）倒戟而出之获狂狡秦师伐晋以报崇也。（伐崇在元年）遂围焦（焦晋河外邑）。  

夏晋赵盾救焦遂自阴地及诸侯之师侵郑（阴地晋河南山北自上雒以东至陆浑）以报大棘之役楚斗椒救郑曰：能欲诸侯而恶其难乎！遂次于郑以待晋师赵盾曰：彼宗竞于楚殆将毙矣。（竞强也。斗椒。若敖之族自子文以来世为令尹）姑益其疾乃去之（欲示弱以骄之传言赵盾所以称人。且为四年楚灭。若敖氏张本）。  

三年夏楚人侵郑郑即晋故也。  

秋宋师围曹初宋文公即位三年杀母弟须及昭公子武氏之谋也。（武氏谋奉弟须及昭公子以作乱事在文十八年）使戴桓之族攻武氏於司马子伯之馆尽逐武穆之族武穆之族以曹师伐宋宋师围曹报武氏之乱也。  

四年正月公及齐侯平莒及郯莒人不肯公伐莒取向（莒郯二国相怨故公与齐侯共平之向莒邑）非礼也。平国以礼不以乱伐而不治乱也。（责公不先以礼治之而用伐）以乱平乱何治之有无治何以行礼。  

冬楚子伐郑郑未服也。（前年楚侵郑不获成。故曰：未服）。  

五年冬楚子伐郑陈及楚平晋荀林父救郑伐陈。  

六年春晋卫侵陈陈即楚故也。  

冬楚人伐郑取成而还。  

七年夏公会齐侯伐莱不与谋也。（凡师出与谋曰：及不与谋曰：会）。  

八年夏晋师白狄伐秦。  

楚人灭舒蓼楚为众舒叛故伐舒蓼灭之（舒蓼二国名）楚子疆之（正其界也。）及滑（滑水名）盟吴越而还。  

冬楚人伐陈陈及晋平楚师伐陈取成而还（言晋楚争强）。  

九年夏齐侯伐莱。  

九月晋侯宋公卫侯郑伯曹伯会于扈讨不睦也。（谋齐陈）陈侯不会（前年与楚成故）晋荀林父以诸侯之师伐陈（不书诸侯师林父帅之无将帅）晋侯卒于扈乃还冬宋人围滕因其丧也。  

楚子伐郑（六年楚代郑取成於厉既成郑伯逃归事见十一年）晋缺救郑郑伯败楚师于柳棼（柳棼郑地）。  

十年六月宋师伐滕滕人恃晋而不事宋也。是月晋人宋人卫人曹人伐郑（郑及楚平故）取成而还。  

秋公孙归父帅师伐邾取绎（绎邾邑）。  

冬楚子伐郑晋士会救郑逐楚师於颍北（颍水出河南阳城至下蔡入淮）诸侯之师戍郑。  

十一年春楚子伐郑及栎子良曰：晋楚不务德而兵争与其来者可也。晋楚无信我焉得有信乃从楚夏公孙归父会齐人伐莒。  

楚左尹子重侵宋（子重公子婴齐庄王弟）王待诸延阝（延阝楚）。  

冬楚子为陈夏氏乱故伐陈（地十年夏徵舒弑君）遂入陈杀夏徵舒に诸栗门（に车裂也。栗门陈城门）因县陈（灭陈以为楚县）申叔时曰：诸侯之从也。曰：讨有罪也。今县陈贪其富也。以讨召诸侯而以贪归之无乃不可乎！乃复封陈乡取一人焉以归谓之夏州（州乡属示讨夏氏所获也。）。  

十二年春楚子围郑（前年盟辰陵而。又徼事晋故）旬有七日郑人卜行成不吉卜临於大宫（临哭也。大宫郑祖庙）。且巷出车吉（出车於巷示将见迁不得安居）国人大临守陴者皆哭（陴城上僻倪皆哭所以告楚穷也。）楚子退师郑人城进复围之三月克之（哀其穷哭故为退师而犹不服故围之）入自皇门至於逵路（涂方九轨曰：逵）。  

郑伯肉袒牵羊以逆（肉袒牵羊示服为臣仆）楚子退三十里而许之平（退一舍以礼之）夏六月乙卯晋荀林父帅师及楚子战于必阝（必阝郑地）林父将中军（代缺）先佐之（彘季代林父）士会将上军克佐之（缺之子代臾骈）赵朔将下军（代栾盾）栾书佐之（栾盾之子代赵朔）赵括赵婴齐为中军大夫（括婴齐皆赵盾异母弟）巩朔韩穿为上军大夫荀首赵同为下军大夫（荀首林父弟赵同赵婴兄）韩厥为司马（韩万玄孙）晋楚战于必阝晋师败绩及昏楚师军于必阝晋之馀师不能军（不能成营屯）宵济亦终夜有声（言其兵众将不能用）丙辰楚重至于必阝（重辎重也。）遂次於衡雍祀於河作先君宫告成事而还。  

冬楚子灭萧（萧宋附庸国）初宋华椒以蔡人救萧萧人囚熊相宜僚及公子丙王曰：勿杀吾退萧人杀之王怒遂围萧萧溃申公巫臣曰：师人多寒王巡三军拊而勉之（拊抚慰勉之）三军之士皆如挟纟广（纟广绵也。言说以忘寒）遂傅於萧灭之。  

宋师伐陈（背清丘之盟）卫人救之孔达曰：先君有约言焉。若大国讨我则死之（卫成公与陈共公有旧好故孔达欲背盟救陈而以死谢晋）十三年春齐师伐莒莒恃晋而不事齐故也。  

夏楚子伐宋以其救萧也。（救萧在前年）。  

十四年夏晋侯伐郑为必阝故也。（晋败於必阝郑遂属楚）告於诸侯焉而还（简阅车马）中行桓子之谋也。曰：示之以整使谋而来郑人惧使子张代子良于楚（十二年子良为质于楚）。  

秋九月楚子围宋初楚子使申舟聘于齐曰：无假道于宋（申舟毋畏）亦使公子冯聘于晋不假道於郑申舟以孟诸之役恶宋（文十年楚子田孟诸毋畏扌失宋公仆）曰：郑昭宋聋（昭明聋ウ）晋使不害我则必死王曰：杀女我伐之见犀而行及宋宋人止之华元曰：（犀申舟之子）过我而不假道鄙我也。鄙我亡也。（以我比其边鄙是与亡国同）杀其使者必伐我伐我亦亡也。亡一也。乃杀之楚子闻之投块而起（投振也。袂袖也。）屦及於窒皇（窒皇寝门）剑及於寝门之外车及於蒲胥之市十五年夏五月楚师将去宋（阈在宋积九月不能服宋故）申犀稽首於王之马前曰：毋畏知死而不敢废王命王弃言焉王不能答（末服宋而去故日言）申叔时仆（仆御也。）曰：筑室反耕者宋必听命从之（筑室於宋分兵归田示无去志）宋人惧使华元夜入楚师登子反之床起之曰：寡人使元以病告曰：城下之盟有以国毙不能从也。（宁以国毙不从城下盟）去我三十里惟命是听子反惧与之盟而告王退三十里宋及楚平。  

六月秦人伐晋。  

七月秦桓公伐晋次於辅氏（晋地）壬午晋侯治兵于稷以略狄土立黎侯而还（晋地狄夺其地故晋复立之）及雒魏颗败秦师于辅氏（晋侯还及雒也。雒）获杜回秦之力人也。  

十八年春晋侯卫太子臧伐齐至於阳齐侯命晋侯盟于缯以公子强质于晋晋师还。  

夏公使如楚乞师欲以伐齐（公不事齐齐与晋盟故惧而乞师于楚）楚庄王卒楚师不出既而用晋师（成二年战于鞍是）。  

## ●卷二百四十九  

○列国君　部攻伐第二  

成公二年春齐侯伐我北鄙围龙（龙鲁邑在泰山博县西南）顷公之嬖人卢蒲就魁门焉（攻龙门也。）龙人囚之齐侯曰：勿杀吾与而盟无入而封（封竟）弗听杀而膊诸城上（膊磔也。）齐侯亲鼓士陵城三日取龙遂南侵及巢丘。  

夏四月丙戌卫孙良夫帅师及齐师战于新筑卫师败绩（新筑卫地）初卫侯使孙良夫石稷相向禽将侵齐与齐师遇（齐伐鲁还相遇於卫也。）石子欲还孙子曰：不可以师伐人遇其师而还将谓君何（言无以答君）。若知不能则如无出今既遇矣。不如战也。石成子曰：师败矣。子不少须众惧尽（命成子石稷也。）子丧师徒何以复命皆不对。又曰：子国卿也。陨子辱矣。（陨见禽获）子以众退我此乃止（我於此止御齐师）。且告车来甚众（新筑人救孙桓子故并告令军众。）齐师乃止次于鞫居（鞫居卫地）新筑人仲叔于奚救孙桓子桓子是以免（于奚守新筑大夫）。  

六月癸酉季孙行父臧孙许叔孙侨如公孙婴齐帅师会晋克卫孙良夫曹公子首及齐侯战于鞍（鞍齐邑）初鲁卫乞师於晋晋侯许之师从齐师于莘（莘齐地）六月壬申师至于靡笄之下（靡笄山名）癸酉师陈于鞍齐师败绩。  

冬楚师郑师侵卫遂侵我师于蜀使臧孙往（臧孙宣叔）辞曰：楚远而久固将退矣。无功而受名臣不敢楚侵及阳桥（鲁地）孟孙请往赂之以执斫执针织（执斫匠人执针女工织缯布者）皆百人公衡为质以请盟楚人许平。  

三年春正月公会晋侯宋公卫侯曹伯伐郑次于伯牛讨必阝之役也。（伯牛郑地）遂东侵郑（晋潜军深入）郑公子偃帅师御之（偃穆公子）使东鄙覆诸曼阝（覆伏兵）败诸丘舆（曼阝丘舆皆郑地晋偏军为郑所败）。  

夏郑公子去疾帅师伐许许恃楚而不事郑郑子良伐许。  

秋叔孙侨如围棘取汶阳之田棘不服故围之（侨如叔孙得臣子）。  

四年冬十一月郑公孙申帅师疆许田许人败诸展陂郑伯伐许取Θ任泠敦之田（展陂许地）晋栾书将中军荀首佐之士燮佐上军以救许伐郑取祭（祭郑地成皋县东有水）楚子反救郑。  

六年二月取（附庸国也。）言易也。  

三月晋伯宗夏阳说卫孙良夫宁相郑人伊雒之戎陆浑蛮氏侵宋（夏阳说晋大夫蛮氏戎别种）以其辞会也。（辞会前年）师于针卫人不保说欲袭卫曰：虽不可入多俘而归有罪不及死伯宗曰：不可卫唯信晋故师在郊而不设备。若袭之是弃信也。虽多卫俘而晋无信何以求诸侯乃止师还卫人登陴（闻说谋）。  

秋孟献子叔孙宣伯侵宋晋命也。楚子重伐郑郑从晋故也。  

冬晋栾书救郑与楚师遇于绕角（郑地）楚师还晋师遂侵蔡楚公子申公子成以申息之师救蔡（申息楚二县）御诸桑隧（汝南朗陵县东有桑里）。  

七年春吴伐郯郯成季《文子》曰：中国不振旅蛮夷入伐而莫之或恤无吊者也。夫《诗》曰：不吊昊天乱靡有定其此之谓乎！。  

秋楚公子婴齐帅师伐郑师于（在襄城县南）诸侯救郑郑共仲侯羽军楚师（二子郑大夫）囚郧公锺仪献诸晋。  

八年春晋栾书帅师侵蔡（六年未得志故）遂侵楚获申骊（楚大夫）楚师之还也。（谓六年遇於绕角时）晋侵沈获沈子揖初从知范韩也。（沈国今汝南平舆县）是行也。郑伯将会晋师（会伐蔡之师）门于许东门大获焉（过许见其无备因攻之）。  

冬叔孙侨如会晋士燮齐人邾人伐郯初士燮来聘言伐郯也。以其事吴故（七年郯与吴成）公赂之请缓师《文子》不可（《文子》士燮）曰：君命无贰失信不立礼无加货事无二成（公私不两立）君後诸侯是寡君不得事君也。（欲与鲁绝）燮将复之季孙惧使宣伯帅师会伐郯。  

九年秋郑伯如晋晋人讨其贰於楚也。执诸铜栾书伐郑郑人使伯蠲行成。  

是秋楚子重（公子婴齐）侵陈以救郑（陈与晋故）。  

冬十一月楚子重自陈伐莒围渠丘渠丘城恶众溃奔莒戊申楚入渠丘莒人囚楚公子平楚人曰：勿杀吾归而俘莒人杀之楚人围莒莒城亦恶庚申莒溃楚遂入郓莒无备故也。  

是月秦人白狄伐晋诸侯贰故也。郑人围许示晋不急君也。（此秋晋执郑伯）是则公孙申谋之曰：我出师以围许（示不畏晋）为将改立君者而纾晋使（纾缓也。勿亟使诣晋示欲更立君）晋必归君（明年晋归郑伯）。  

十年春卫子叔黑背侵郑晋命也。（晋命卫使侵郑）。  

五月公会晋侯齐侯宋公卫侯曹伯伐郑初郑人杀立髡顽子如奔许（髡顽成公太子）栾武子曰：郑人立君我执一人焉何益不如伐郑而归其君以求成焉晋立太子州蒲以为君而会诸侯伐郑郑子罕赂以襄锺（子罕穆公子襄锺郑襄庙锺）子然盟于泽子驷为质（子然子驷皆穆公子荥阳卷县东有武亭）辛巳郑伯归。  

十三年五月公会晋侯齐侯宋公卫侯郑伯曹伯邾人滕人伐秦及秦师战于麻隧秦师败绩获秦成差及不更女父（不更秦爵）曹宣公卒于师师遂济泾及侯丽而还（泾水出安定东南经扶风京兆高陆县入渭也。）。  

十四年八月郑子罕伐许败焉（为许所败）戊戌郑伯复伐许庚子入其郛（郛郭也。）许人平以叔申之封（四年郑公孙申疆许田许人败之不得定其封疆今许以是所封田求和于郑）。  

十五年三月癸丑公会晋侯卫侯郑伯曹伯宋世子成齐国佐邾人同盟于戚讨曹成公也。（讨其杀太子自立事在十三年）晋侯执曹伯归于京师（不称人以执者曹伯罪不及民归之京师礼也。）。  

六月楚子侵郑及暴隧遂侵卫及首止郑子罕侵楚取新石（新石楚邑）栾武子欲报楚韩献子曰：无庸（庸用也。）使重其罪民将叛之（背盟数战罪也。）无民孰战（明年晋败楚於鄢陵）。  

十六年四月郑子罕伐宋（滕宋之与国郑因滕有丧而伐宋）宋将Θ乐惧败诸氵勺陂（败郑师也。乐惧戴公六世孙将Θ乐氏族）退舍於夫渠不儆（宋师不儆备）郑人覆之败诸氵勺陵获将Θ乐惧宋恃胜也。（氵勺陂夫渠氵勺陵皆宋地）。  

是月卫侯伐郑至于鸣雁为晋故也。（鸣雁在陈留雍丘县西北）是月晋侯将伐郑范《文子》曰：若逞吾愿诸侯皆叛晋可以逞（逞快也。晋厉公无道三骄故欲使诸侯叛冀其惧而思德）。若唯郑叛晋国之忧可立俟也。栾武子曰：不可以当吾世而失诸侯必伐郑乃兴师栾书将中军士燮佐之（代荀庚）将上军（代士燮）荀偃佐之（代偃荀庚子）韩厥将下军至佐新军荀居守（荀下军佐，於是代赵旃将新军上下军罢矣。）如卫遂如齐皆乞师焉栾来乞师孟献子曰：有胜矣。（卑让有礼故知其将胜楚）戊寅晋师起郑人闻有晋师使告于楚姚句耳与往（句耳郑大夫与往非使也。为先归张本）楚子救郑司马将中军（子反）令尹将左（子重）右尹子辛将右（公子壬夫）。  

五月晋师济河闻楚师将至范《文子》欲反曰：我伪逃楚可以纾忧（纾缓也。）夫合诸侯非吾所能也。以遗能者我。若群臣辑睦以事君多矣。武子曰：不可六月晋楚遇于鄢陵范《文子》不欲战至曰：韩之战惠公不振旅（众散败也。在僖十五年）箕之役先轸不反命（死於狄也。在僖三十三年）必阝之师荀伯不复从（荀林父奔走不复故道在宣十二年）皆晋之耻也。子亦见先君之事矣。（见先君成败之事）今我辟楚。又益耻也。《文子》曰：吾先君之亟战也。有故（亟数也。）秦狄齐楚皆︹不尽力子孙将弱今三强服矣。（齐泰狄）敌楚而已惟圣人能外内无患自非圣人外宁必有内忧（骄亢则忧患生）盍释楚以为外惧乎！甲午晦楚晨压晋军而陈（压笮其未备）军吏患之范モ进（モ士燮）曰：塞井夷灶陈於军中而疏行首（子疏行首者当陈前决开营垒为战道）晋楚唯天所授何患焉《文子》执戈逐之曰：国之存亡天也。童子何知焉栾《书》曰：楚师轻窕固垒而待之三日必退退而击之必获胜焉至曰：楚有六间不可失也。其二卿相恶（子重子反）王卒以旧（罢老不代）郑陈而不整（不整列）蛮军而不陈（蛮夷从楚者不结陈）陈不违晦（晦月终阴之尽故兵家以为忌）在陈而嚣（嚣讠宣讠华也。）合而加嚣（陈合宜静而益有声）各顾其後莫有斗心（人恤其所底）旧不必良以犯天忌我必克之楚子登巢车以望晋军（巢车车上为橹）子重使太宰伯州犁侍於王後（州犁晋伯宗子前年奔楚）王曰：骋而左右何也。（骋走也。）曰：召军吏也。皆聚於中军矣。曰：合谋也。张幕矣。曰：虔卜於先君也。（虔敬也。）彻幕矣。曰：将发命也。甚嚣。且尘上矣。曰：将塞井夷灶而为行也。（夷平也。）皆乘矣。左右执兵而下矣。曰：听誓也。（左将帅右车右）战乎！曰：未可知也。乘而左右皆下矣。曰：战祷也。（祷请鬼神）伯州犁以公卒告王（公晋侯）苗贲皇在晋侯之侧亦以王卒告（贲皇楚斗椒子宣四年奔晋）皆曰：国士在。且厚不可当也。（晋侯左右皆以伯州犁在楚知晋之情。且谓楚众多故惮合战与苗贲皇意异）苗贲皇言於晋侯曰：楚之良在其中军王族而已请分良以击其左右而三军萃於王卒（萃集也。）必大败之有淖於前（淖泥也。）乃皆左右相违於淖（违辟也。）步毅御晋厉公栾针为右（步毅即毅）彭名御楚共王潘党为右石首御郑成公唐苟为右栾范以其族夹公行（二族强故在公左右）舀於淖栾书将载晋侯针曰：书退国有大任焉得专之（在君前故子名其父大任谓元帅之职）。且侵官冒也。（载公为侵官）失官慢也。（去将而御失官也。）离局奸也。（远其部曲为离局）有三罪焉不可犯也。乃掀公以出於淖（掀举也。）癸巳潘之党与养繇基蹲甲而射之彻七札焉（党潘之子蹲聚也。一发达七札言其能陷坚）以示王曰：君有二臣如此何忧於战（二子以射夸王）王怒曰：大辱国（贱其不尚知谋）诘朝尔射死艺（言女以射自多必当以艺死也。诘朝犹明朝是战日）吕梦射月中之退入於泥（吕魏）占之曰：姬姓日也。（周世姬姓尊）异姓月也。（异姓卑）必楚王也。射而中之退入於泥亦必死矣。（自知亦死）及战射共王中目王召养繇基与之两矢使射吕中项伏（弓衣）以一矢复命（言一发而中）至三遇楚子之卒见楚子必下免胄而趋风（疾如风）楚子使工尹襄问之以弓（问遗也。）曰：方事之殷也。（殷盛也。）有韦之跗注君子也。（赤色跗注戎服。若而属於跗与连）识见不而趋无乃伤乎！（恐其伤）至见客免胄承命曰：君之外臣至从寡君之戎事以君之灵间蒙甲胄（间犹近也。）不敢拜命（介者不拜）敢告不宁君命之辱（以君辱赐命故不敢自安）为事之故敢肃使者（言君辱命来问以有军事不得答故肃使者肃手至地。若命授）三肃使者而退晋韩厥从郑伯（从逐也。）其御杜溷罗曰：速从之其御屡顾不在马可及也。韩厥曰：不可以再辱国君乃止（二年鞍战厥已辱齐侯）至从郑伯其右翰胡曰：谍辂之余从之乘而俘以下（欲遣轻兵单进以距郑伯车前而自後登其车以执之）至曰：伤国君有刑亦止石首曰：卫懿公唯不去其旗是以败於荧乃内旌於中（荧战在闵二年）唐苟谓石首曰：子在君侧败者壹大我不如子子以君免我请止乃死（败者壹大谓君大崩也。言石首以君之亲臣而执御与车右不同故首当御君以退已当死战）楚师薄於险（薄迫也。）叔山冉谓养繇基曰：虽君有命为国故子必射（王有死艺命）乃射再发尽殪叔山冉搏人以投中车折轼晋师乃止（言二子皆有过人之能）囚楚公子筏（为至见谮张本）栾针见子重之旌请曰：楚人谓夫旌子重之麾也。彼其子重也。日臣之使於楚也。子重问晋国之勇臣对曰：好以众整曰：又何如（又问其馀）臣对曰：好以暇（暇闲暇）今两国治戎行人不使不可谓整临事而食言不可谓暇（食好整之言）请摄饮焉（摄持也。持食往饮子重）公许之使行人执承饮造于子重（承奉也。）曰：寡君乏使使针御持矛（御侍也。）是以不得犒从者使某摄饮子重曰：夫子尝与吾言於楚，必是故也。不亦识乎！（知其以往言好暇故致饮）受而饮之免使者而复鼓（免脱也。）旦而战见星未已子反命军吏察夷伤（夷亦伤也。）补卒乘（补死亡）缮甲兵（缮治也。）展车马（展陈也。）鸡鸣而食唯命是听（复欲战）晋人患之苗贲皇徇曰：乘补卒（阅也。）秣马利兵（秣马也。）陈固列（固坚也。）蓐食申祷（申重也。）明日复战乃逸楚囚（逸纵也。）王闻之召子反谋阳竖献饮於子反子反醉而不能见（阳子反内竖）王曰：天败楚也。夫余不可以待乃宵遁晋入楚军三日（食楚粟三日也。）范《文子》立於戎马之前曰：君幼诸臣不佞（佞才也。）何以及此君其戒之（戒勿骄）《周书》曰：惟命不于常有德之谓（《周书》康诰言天无常命惟德是与）楚师还及瑕（瑕地名）王使谓子反曰：先大夫之覆师徒者君不在（谓子玉败城濮时王不在军）子无以为过不之罪也。子反再拜稽首曰：君赐臣死死。且不朽（王引过亦所以责子反）臣之卒实奔臣之罪也。子重使谓子反曰：初陨师徒者而亦闻之矣。盍图之（闻子玉自杀终二卿相恶）对曰：虽微先大夫有之大夫命侧侧敢不义（言以义命已不敢不受）侧亡君师敢忘其死王使止之弗及而卒。  

秋公会尹子晋侯齐国佐邾人伐郑（尹子王卿士子爵）迁于制田（荥阳宛陵县东有制泽）知武子佐下军（武子荀）以诸侯之师侵陈至于鸣鹿（陈国武平县西南有鹿邑）遂侵蔡未反（侵陈蔡不书公不与）诸侯迁于颍上戊午郑子罕宵军之宋齐卫皆失军（将至与军相失宋卫不书後也。）。  

十七年正月郑子驷侵晋虚滑（虚滑晋二邑滑国为秦所灭时属晋後属周）卫北宫括救晋侵郑至高氏（高氏在阳翟县西南）。  

五月楚公子成公子寅戌郑公会尹武公单襄公及诸侯伐郑自戏童至於曲洧（晋未能服郑故假天子之威周使二卿会之今新汲县治曲洧城）。  

六月楚子重救郑师于首止诸侯还（畏楚强）冬诸侯伐郑（前夏未得志故）十月庚午围郑楚公子申救郑师于汝上。  

十一月诸侯还（畏楚救不成围还）是月齐侯使崔杼为大夫使庆克佐之帅师围卢（讨高弱）。  

十二月楚人灭舒庸舒庸人以楚师之败也。（败於鄢陵舒庸东夷）道吴人围巢伐驾围虺（巢驾虺楚四邑）遂恃吴而不设备楚公子橐师袭舒庸灭之。  

十八年六月郑伯侵宋及曹门外（曹门宋城门）遂会楚伐宋取朝郏楚子辛郑皇辰侵城郜取幽丘同伐彭城（朝郏城郜幽丘彭城皆宋邑）纳宋鱼石向为人鳞朱向带鱼府焉（五子成十五年出奔楚独书鱼石为帅告）以三百乘戍之而还。  

襄公元年春正月仲孙蔑会晋栾宋华元卫宁殖曹人莒人邾人滕人薛人围宋彭城（成十八年楚取彭城以封鱼石夫子治春秋追书为宋此为宋讨也。）彭城降晋晋人以宋五大夫在彭城者归诸瓠丘（瓠丘晋地河东东垣县东南有壶丘五大夫鱼石向为人鳞朱向带鱼府）齐人不会彭城晋人以为讨。  

夏五月晋韩厥荀偃帅诸侯之师伐郑入其郛败其徒兵於洧上（徒兵步兵洧水出密县东南至长平入颍），於是东诸侯之师次于曾阝以待晋师（齐鲁曹邾杞）晋师自郑以曾阝之师侵楚焦夷及陈晋侯卫侯次于戚以为之援（为韩厥援）。  

秋楚子辛（公子壬夫）救郑侵宋吕留（吕留二县今属彭城郡）郑子然侵国宋取犬丘（谯国赞阝县东北有犬丘城）。  

二年春正月郑师侵宋楚令也。（以彭城故）。  

齐侯伐莱莱人使正舆子赂夙沙卫以索马牛皆百匹齐师乃还。  

六月晋师宋师卫宁殖侵郑郑成公疾子驷请息肩於晋（欲辟楚役以负担喻）公曰：楚君以郑故亲集矢於其目（谓鄢陵战时晋射楚王目）非异人任寡人也。（言楚子任此患不为他人故也。）。若背之是弃力与言其谁匿我（言盟誓之言）免寡人唯二三子秋七月庚辰郑伯仑卒，於是子罕当国（摄君事）子驷为政（为正卿）子国为司马晋师侵郑（晋伐丧非礼）诸大夫欲从晋子驷曰：官命未改（成公未葬嗣君未免丧故言未改不欲违先君意）。  

三年春楚子重伐吴为简之师（简选练）克鸠兹至于衡山（鸠兹吴邑在丹阳芜湖县东今皋夷也。衡山在吴乌程县南）使邓廖帅组甲三百被练三千以侵吴吴人要而击之获邓廖其能免者组甲八十被练三百而已子重归既饮至三日吴人伐楚取驾驾良邑也。邓廖亦楚之良也。君子谓子重，於是役也。所获不如所亡（当时君子）。  

秋楚司马公子何忌侵陈陈叛故也。  

冬晋知武子帅师伐许许灵公事楚不会于鸡泽。  

四年三月陈成公卒楚人将伐陈闻丧乃止（军礼不伐丧）陈人不听命（不听楚命）臧武仲闻之曰：陈不服于楚必亡大国行礼焉而不服在大犹有咎而况小乎！。  

夏楚彭名侵陈陈无礼故也。  

冬楚人使顿间陈而侵伐之故陈人围顿（间伺间缺）冬十月邾人莒人伐曾阝臧纥救曾阝侵邾败於狐骀（臧纥武仲也。曾阝属鲁故救之狐骀邾地鲁国番县东南有目台亭）国人逆丧者皆ヮ鲁，於是乎！始ヮ（ヮ麻合结也。遭丧者多故不能备凶服ヮ而已）国人诵之曰：臧之狐裘败我於狐骀（臧纥时服狐裘）我君小子朱儒是使朱儒朱儒使我败于邾（襄公幼弱。故曰：小子臧纥短小。故曰：朱儒）。  

五年冬诸侯戍陈（备楚）楚公子贞帅师伐陈初子囊为令尹（公子贞）范宣子曰：我丧陈矣。楚人讨贰而立子囊必改行（改子辛所行）而疾讨陈（疾急也。）陈近於楚民朝夕急能无往乎！有陈非吾事也。无之而後可（言晋力不能及陈故）十一月甲午公会晋侯宋公卫侯郑伯曹伯齐世子光于城棣以救之（城棣郑地陈留酸县西南有棣城）。  

六年秋莒人灭曾阝曾阝恃赂也。（曾阝有贡赋之赂在鲁恃之而慢莒故灭之）。  

十二月齐侯灭莱莱恃谋也。（赂夙沙卫之谋也。事在二年）於郑子国之来聘也。四月晏弱城东阳而遂围莱（子国聘在五年二年晏弱城东阳至五年四月复治城因遂围莱）甲寅堙之环城傅於堞（堞女墙也。堙土山也。周城为土山及女墙）及杞桓公卒之月（此年三月）乙未王湫帅师及正舆子棠人军齐师（王湫故齐人十八年奔莱正舆子莱大夫棠莱邑也。北海即墨县有棠乡三人帅别邑兵来解围）齐师大败之（败湫等）丁未入莱莱共公浮柔奔棠正舆子王湫奔莒莒人杀之四月陈无宇献莱宗器于襄宫（无宇桓子陈完玄孙襄宫齐襄公庙）晏弱围棠十一月丙辰而灭之迁莱于阝（迁莱子于阝国）高厚崔杼定其田（定其疆界高厚高固子）。  

七年冬楚公子贞帅师围陈十二月公会晋侯宋公陈侯卫侯曹伯莒子邾子于为阝以救之（晋会诸侯）。  

八年夏四月庚寅郑子国子耳侵蔡获蔡司马公子燮（郑侵蔡欲以求媚于晋子耳子良之子不言败唯以获告）郑人皆喜唯子产不顺（子产子国子不顺众而喜）曰：小国无文德而有武功祸莫大焉楚人来讨能无从乎！从之晋师必至晋楚伐郑自今郑国不四五年弗得宁矣。子国怒之曰：尔何知国有大命而有正卿童子言焉将为戮矣。（大命起师行军之命）。  

五月莒人伐我东鄙以疆曾阝田（莒既灭曾阝鲁侵其西界故伐鲁东鄙以正其封疆）冬楚子囊伐郑讨其侵蔡也。子驷子国子耳欲从楚子孔子乔子展欲待晋（待晋来救子孔穆公子子乔子游子子展子罕子）乃及楚平。  

九年秋秦人侵晋晋饥弗能报也。  

冬十月公会晋侯宋公卫侯曹伯莒子邾子滕子薛伯杞伯小邾子齐世子光伐郑（郑从楚也。）庚午季武子齐崔杼宋皇郧从荀士モ门于专阝门（郑城门也。三国从中军）卫北宫括曹人邾人从荀偃韩起门于师之梁（师之梁亦郑城门三国从上军）滕人薛人从栾士鲂门于北门（二国从下军）杞人阝人从赵武魏绛斩行栗（二国从新军行栗表道树）甲戌师于（众军还聚郑地东）令於诸侯曰：器备（兵器战备）盛饣侯粮（饣侯乾食）归老幼（示将久师）居疾于虎牢（诸侯已取郑虎牢故使诸军疾病息其中）肆眚围郑（肆缓也。眚过也。不书围郑逆服不成围）郑人恐乃行成（与晋成也。）中行献子曰：遂围之以待楚人之救也。而与之战不然无成（献子荀偃也。恐楚救郑复属之）知武子曰：许之盟而还师以敝楚人（敝罢也。）吾三分四军（分四军为三部）与诸侯之锐以逆来者（来者楚也。）於我未病楚不能矣。（晋各一动而楚三来。故曰：不能）犹愈於战（胜聚战）暴骨以逞不可以争（言争当以谋不可以暴骨。）大劳未艾君子劳心小人劳力先王之制也。（艾息也。言当从劳心之劳）诸侯皆不欲战乃许郑成晋人不得志於郑以诸侯复伐之十二月癸亥门其三门（三门专阝门师之梁北门也。癸亥月五日晋果三分其军各攻一门）闰月戊寅济于阴阪侵郑（以长历参校上下此年不得有闰月戊寅戊寅是十二月二十日疑闰月当为门五日以癸亥始攻攻辄五日凡十五日郑故不服而去明日戊寅济于阴阪复侵郑外邑阴阪洧津）次于阴口而还（阴口郑地名）子孔曰：晋师可击也。师老而劳。且有归志必大克之子展曰：不可。  

是月楚子伐郑（与晋成故）子驷将及楚平子孔子乔曰：与大国盟口血未乾而背之可乎！子驷子展曰：吾盟固云：唯︹是从今楚师至晋不我救则楚︹矣。盟誓之言岂敢背之。且要盟无质神弗临也。（质主也。）及楚平楚庄夫人卒王未能定郑而归（王共王也。）。  

十年夏四月戊午诸侯会于。且（经书春书始行也。戊午月一日）晋荀偃士モ请伐Τ阳而封宋向戍焉（以宋常事晋而向戍有贤行故欲封之为附庸）荀曰：城小而固胜之不武弗胜为笑固请丙寅围之弗克（丙寅四月九日）孟氏之臣秦堇父辇重如役（堇父孟献子家臣步挽重车以从师）Τ阳人启门诸侯之士门焉（见门开故攻之）县门发鄹人纥抉之以出门者（门者诸侯之士在门内者也。纥鄹邑大夫仲尼父叔梁纥也。鄹邑鲁县东南城是也。言纥多力抉举县门出在内者）狄弥建大车之轮而蒙之以甲以为橹（狄弥鲁人也。蒙覆也。）左执之右披戟以成一队（百人为队）孟献子曰：诗所谓有力如虎者也。（诗邶风也。）主人县布堇父登之及堞而绝之（Τ阳人县布以试外勇者）队则。又县之苏而复上者三主人辞焉乃退（主人嘉其勇故辞谢不复县布带其断布）带其断以徇于军三日（向夏恐其久雨从丙寅至庚寅二十五日。故曰：久）诸侯之师久於Τ阳荀偃士モ请於荀以示勇曰：水潦将降惧不能归（班还也。）请班师（知伯荀）知伯怒（出偃モ之间）投之以机出於其间（二事伐Τ阳封向戍既）曰：女成二事而告余（成改之为乱命）余恐乱命以不女违（无武功可执守）女既勤君而兴诸侯牵帅老夫以至於此既无武守（无武功可守）而。又欲易余罪曰：是实班师不然克矣。（谓偃モ将言尔）余羸老也。可重任乎！（不任受女此责）七日不克必尔乎！取之（言当取女以谢不克之罪）五月庚寅荀偃士モ帅卒攻Τ阳亲受矢石（躬在矢石间）甲午灭之。  

六月楚子囊郑子耳伐宋师于訾毋庚午围宋门于桐门卫侯救宋师于襄牛子展曰：必伐卫不然是不与楚也。郑得罪於晋。又得罪於楚国将。若之何子驷曰：国病矣。（师数出疲病也。）子展曰：得罪於二大国必亡病不犹愈於亡乎！诸大夫皆以为然故郑皇耳帅师侵卫楚令也。（亦兼受楚之敕命也。皇耳戍子）孙《文子》卜追之献兆於定姜姜氏问繇（繇兆辞）曰：兆如山陵有夫出征而丧其雄姜氏曰：征者丧雄御寇之利也。大夫图之卫人追之孙蒯获郑皇耳於犬丘（蒯孙林父子）。  

是月晋荀伐秦报其侵也。（侵在九年）。  

秋七月楚子囊郑子耳侵我西鄙还围萧八月丙寅克之（萧宋邑）。  

九月郑子耳侵宋北鄙孟献子曰：郑其有灾乎！师竞已甚（竞争竞也。）周犹不堪竞况郑乎！（周谓天王）有灾其执政之三士乎！（简公幼子驷子国子耳秉政故知三士任其祸为下盗杀三大夫）莒人间诸侯之有事也。故伐我东鄙（传诸侯有讨郑事）诸侯伐郑齐崔杼太子光先至于师故长於滕（太子宜宾之上卿而晋悼以一时之宜令在滕侯上故传从而释之）己酉师于牛首（郑地也。）冬诸侯之师城虎牢而戍之晋师城梧及制（欲以Τ郑也。不书城鲁不与也。梧制皆郑旧地）士鲂魏绛戍之《书》曰：戍郑虎牢非郑地也。言将归焉（二年晋城虎牢居之今郑复叛故修其城而置戍郑服则欲以还郑故夫子追书系之于郑以见晋志也。）郑及晋平楚子囊救郑十一月诸侯之师还郑而南至于阳陵（还绕也。阳陵郑地）楚师不退知武子欲退曰：今我逃楚楚必骄骄则可与战矣。（武子荀）栾曰：逃楚晋之耻也。合诸侯以益耻不如死我将独进师遂进己亥与楚师夹颍而军（颍水出城阳至下蔡入淮）子乔曰：诸侯既有成行必不战矣。（言有成去之志）从之将退不从亦退（从犹服也。）退楚必围我犹将退也。不如从楚亦以退之（以退楚）宵涉颍与楚人盟（夜渡畏晋知之）栾欲伐郑师（伐涉颍者）荀不可曰：我实不能御楚。又不能庇郑郑何罪不如致怨焉而还（致怨为後伐之资）今伐其师楚必救之战而不克为诸侯笑克不可命（胜负难要不可命以必克）不如还也。丁未诸侯之师还侵郑北鄙而归（欲以致怨）楚人亦还（郑服故也。）。  

十一年四月郑公孙舍之帅师侵宋初宋向戍侵郑大获子展曰：师而伐宋可矣。若我伐宋诸侯之伐我必疾吾乃听命焉。且告于楚楚至吾。又与之盟而重赂晋师乃免矣。（言如此乃免於晋楚之难）是月诸侯伐郑己亥齐太子光宋向戍先至于郑门于东门（传释齐太子光所以序莒上也。向戌不书宋公在会故）其莫晋荀至西郊东侵旧许（许之旧国郑新邑）卫孙林父侵其北鄙六月诸侯会于北林师于向（向地在颍川长社县东北）右还次于围（北行而西为右还荥阳宛陵县西有候亭）郑观兵于南门（观示也。）西济于济隧（济隧水名）郑人惧乃行成楚子囊乞旅于秦（乞师旅于秦）秦右大夫詹帅师从楚子将以伐郑郑逆之丙子伐宋（郑逆服故更伐宋也。秦师不书不与伐宋而还）九月诸侯悉师以复伐郑（此夏诸侯皆来。故曰：悉师）郑人使良霄太宰石色如楚告将服于晋曰：孤以社稷之故不能怀君君。若能以玉帛绥晋不。然则武震以摄威之孤之愿也。楚人执之诸侯之师观兵于郑东门郑人使王子伯骈行成十二月庚辰赦郑囚皆礼而归之纳斥候（不相备也。）禁侵掠秦庶长鲍庶长武帅师伐晋以救郑（庶长秦爵不书救郑郑属晋无所救）鲍先入晋地士鲂御之少秦师而弗设备壬午武济自辅氏（从辅氏渡河）与鲍交伐晋师己丑秦晋战于栎晋师败绩易秦故也。  

十二年春莒人伐鲁东鄙围台季武子救台遂入郓取其锺以为公盘冬楚子囊秦庶长无地伐宋师于杨梁以报晋之取郑也。（取郑在前年梁国睢阳县东有地名杨梁）。  

十三年夏取寺阝寺阝乱分为三师（国分为三部志力各异）救寺阝遂取之。  

秋吴侵楚养繇基奔命子庚以师继之（子庚楚司马）养叔曰：吴乘我丧谓我不能师也。（养叔养由基也。）必易我而不戒（戒备也。）子为三覆以待我（覆伏兵）我请诱之子庚从之战于庸浦（庸浦楚地）大败吴师获公子党君子以吴为不吊（不用天道相吊恤）《诗》曰：不吊昊天乱靡有定（言不为昊天所恤则致罪也。）十四年夏四月叔孙豹会晋荀偃齐人宋人卫北宫括郑公孙虿曹人莒人邾人滕人薛人杞人小邾人伐秦以报栎之役也。（栎役在十一年）晋侯待于竟使六卿帅诸侯之师以进（言经所以不称晋侯）及泾不济（诸侯之师不肯渡也。泾水出安定朝那县至京兆高陆县入渭）叔向见叔孙穆子穆子赋匏有苦叶（诗邶风也。义取于深则厉浅则揭言已志在於必济）叔向退而具舟鲁人莒人先济郑子乔见卫北宫懿子曰：与人而不固取恶莫甚焉。若社稷何懿子说二子见诸侯之师而劝之济济泾而次（传言北宫括所以书於伐秦）秦人毒泾上流师人多死（饮毒水故）郑司马子乔帅郑师以进师皆从之至于或林（或林秦地）不获成焉荀偃令曰：鸡鸣而驾塞井夷灶（示不反）唯余马首是瞻（言进退从已）栾曰：晋国之命未有是也。余马首欲东乃归（恶偃自专故弃之归）下军从之左史谓魏《庄子》曰：不待中行伯乎！（中行伯荀偃也。《庄子》魏绛也。左史晋太史）《庄子》曰：夫子命从帅（夫子谓荀偃）栾伯吾帅也。吾将从之从帅所以待夫子也。（以从命为待也。栾下军帅《庄子》为佐。故曰：吾帅）伯游曰：吾令实过悔之何及多遗秦禽（军帅不和恐多为秦所禽获）乃命大还晋人谓之迁延之役（迁延却退）栾针曰：此役也。报栎之败也。役。又无功晋之耻也。吾有二位於戎路（栾针栾弟也。二位谓将下军针为戎右）敢不耻乎！与士鞅驰秦师死焉士鞅反（鞅士モ子）栾谓士モ曰：余弟不欲往而子召之余弟死而子来是而子杀余之弟也。弗逐余亦将杀之士鞅奔秦（栾汰侈诬逐士鞅）。  

秋楚公子贞帅师伐吴楚子为庸浦之役故（在前年）子囊师於棠以伐吴吴不出而还子囊殿（殿军后）以吴为不能而弗儆吴人自皋舟之隘要而击之（皋舟吴险厄之道）。  

楚人不能相救吴人败之获公子宜（传言不备不可以师）十五年夏齐侯伐我北鄙围成公救成至遇（遇鲁地书至遇畏齐不敢至成）。  

秋邾人伐我南鄙（亦贰於晋故）使告于晋晋将为会以讨邾莒（十二年十四年莒人伐鲁未之讨也。）晋侯有疾乃止。  

十六年春齐侯伐我北鄙（齐贰晋故）。  

是春许男请迁于晋（许欲叛楚）诸侯遂迁许许大夫不可晋人归诸侯（唯以其师讨许之不肯迁）郑子乔闻将伐许遂相郑伯以从诸侯之师（郑与许有宿怨故其君亲行）穆叔从公（从公归）齐子帅师会荀偃。  

夏六月次于或林庚寅伐许次于函氏（或林函氏皆许地）晋荀偃栾帅师伐楚以报宋杨梁之役（晋师独进杨梁役在十二年）楚公子格帅师及晋师战于湛阪（襄城昆阳县北有湛水东入汝）楚师败绩晋师遂侵方城之外复伐许而还。  

秋齐侯伐我北鄙围成（成鲁孟氏邑贰晋故伐鲁）孟孺子速徼之（孟献子之子《庄子》速也。徼要也。）齐侯曰：是好勇去之以为之名速遂塞海陉而还（海陉鲁隘道）。  

十七年春宋庄朝伐陈获司徒卑宋也。（司徒陈大夫卑宋不设备）。  

夏卫石买帅师伐曹（买石稷子）卫孙蒯田于曹隧（越竟而猎孙蒯林父之子）饮马于重丘（重丘曹邑）毁其瓶重丘人闭门而诟之（诟骂也。）曰：亲逐而君尔父为厉（厉恶鬼林父逐君在十四年）是之不忧而何以田为卫石买孙蒯伐曹取重丘曹人于晋（明年晋人执石买）。  

秋齐侯伐我北鄙（前年围成辟孟孺子）围桃（弁县东南有桃虚）高厚围臧纥于防（防臧纥邑）师自阳关逆臧孙至于旅松（阳关在泰山钜平县东旅松近防地也。鲁畏齐不敢至防）鄹叔纥臧畴臧贾帅甲三百宵犯齐师送之而复（鄹叔纥叔梁纥臧畴臧贾臧纥之兄弟也。三子与臧纥共在防故夜送臧纥於旅松而复还守防）齐师去之（失臧纥故）齐人获臧坚（坚臧纥之族）齐侯使夙沙卫唁之。且曰：无死坚稽首曰：拜命之辱抑君赐不终姑。又使其刑臣礼於士以弋抉其伤而死（使无自杀言使贱人来唁已是惠赐不终也。夙沙卫奄人故谓之刑臣）。  

冬邾人伐我南鄙为齐故也。（齐未得志於鲁故邾助之）。  

十八年秋齐人伐我北鄙。  

冬十月公会晋侯宋公卫侯郑伯曹伯莒子邾子滕子薛伯杞伯小邾子同围齐（齐数行不义诸侯同心俱围之）齐侯御诸平阴堑防门而守之广里（平阴城在济北卢县东北其城南有防防有门於门外作堑横行广一里故经书围）夙沙卫曰：不能战莫如守险（谓防门不足为险）弗听诸侯之士门焉齐人多死范宣子告析《文子》（析《文子》齐大夫子家）曰：吾知子敢匿情乎！鲁人莒人皆请以车千乘自其乡入既许之矣。若入君必失国子盍图之子家以告公，公恐晏婴闻之曰：君固无勇而。又闻是弗能久矣。（不能久敌晋）齐侯登巫山而望晋师（巫山在卢县东北）晋人使司马斥山泽之险虽所不至必旆而疏陈之使乘车者左实右伪以旆先（伪以衣服为人形也。建旆以先驱）舆柴而从之（以扬尘。）齐侯见之畏其众也。乃脱归（脱不张旗帜）丙寅晦齐师夜遁师旷告晋侯曰：鸟乌之声乐齐师其遁（鸟乌得空营故乐也。）邢伯告中行伯（邢伯晋大夫邢侯也。中行伯献子）曰：有班马之声（夜遁马不相见故鸣班别也。）齐师其遁叔向告晋侯曰：城上有乌齐师其遁十一月丁卯朔入平阴遂从齐师夙沙卫连大车以塞隧而殿（此卫所欲守险）殖绰郭最曰：子殿国师齐之辱也。（奄人殿师故以为辱）子姑先乎！乃代之殿卫杀马於隘以塞道（恨二子故塞其道欲使晋得之）晋州绰及之射殖绰中肩两矢夹ㄕ（ㄕ颈也。）曰：止将为三军获不止将取其衷（不止复欲射两矢中央）顾曰：为私誓州绰曰：有如日（言必不杀女明如日）乃弛弓而自後纟专之（反纟专之）其右具丙（州绰之右）亦舍兵而纟专郭最皆衿甲面纟专（衿甲不解甲）坐於中军之鼓下晋人欲逐归者鲁卫请攻险（险固城守者）己卯荀偃士モ以中军克京兹（在平阴城东南）乙酉魏绛栾盈以下军克寺阝（栾死其子盈佐下军平阴西有寺阝山）赵武韩起以上军围卢弗克十二月戊戌及秦周伐雍门之（秦周鲁大夫赵武及之共伐也。雍门齐城门）范鞅门于雍门其御追喜以戈杀犬于门中（杀犬示暇）孟《庄子》斩其荀以为公琴（《庄子》孺子速荀木名）己亥焚雍门及西郭南郭刘难士弱率诸侯之师焚申池之竹木（二子晋大夫）壬寅焚东郭北郭范鞅门于扬门（齐西门）州绰门于东闾（齐东门）左骖迫还于门中以枚数阖（枚马过也。阖门扇也。数其板示不恐）齐侯驾将走邮棠（邮棠齐邑）太子与郭荣扣马（太子光也。荣齐大夫）曰：师速而疾略也。（言欲略行其地无久攻意）将退矣。君何惧焉。且社稷之主不可以轻轻则失众君必待之将犯之太子抽剑断鞅乃止甲辰东侵及氵维南及沂（氵维水在东莞东北至北海都昌县入海沂水出东莞盖县至下邳入泗）。  

是月楚公子午帅师伐郑初郑子孔欲去诸大夫（欲专权）将叛晋而起楚师以去之使告子庚子庚弗许（子庚楚令尹公子午）楚子闻之使杨豚尹宜告子庚曰：国人谓不主社稷而不出师死不从礼（不能承先君之业死将不得从先君之礼）大夫图之其。若之何子庚叹曰：君王其谓午怀安乎！吾以利社稷也。帅师治兵于汾（襄城东北有汾丘城），於是子乔伯有子张从郑伯伐齐（子张公孙黑肱）子孔子展子西守二子知子孔之谋（二子子展子西）完守入保子孔不敢会楚师楚师伐郑次于鱼陵（鱼陵鱼齿山也。在南阳县北郑地）右师城上棘遂涉颍次于旃然（将涉颍故於水边权筑小城以为进退之备旃然水出荥阳成皋县东入汴）子冯公子格率锐师侵费滑胥靡献于雍梁（胥靡献于雍梁皆郑邑河南阳翟县东北有雍氏城）右回梅山（信再宿）侵郑东北至于虫牢而反子庚门于纯门信于城下而还涉于鱼齿之下（鱼齿山之下有氵虽水故言涉）甚雨及之楚师多冻役徒几尽。  

十九年二月晋栾鲂帅师从卫孙《文子》伐齐（栾鲂栾氏族）七月晋士モ帅师侵齐至闻齐侯卒乃还。  

二十年秋孟《庄子》伐邾以报之（既盟而。又伐之非）初邾人骤至以诸侯之事弗能报也。（骤数也。谓十五年十七年伐鲁）。  

二十三年秋齐侯伐卫先驱荣御王孙挥召扬为右（先驱前锋军）申驱成秩御莒恒申鲜虞之傅挚为右（申驱次前军傅挚申鲜虞之子）曹开御戎晏父戎为右（公御右也。）贰广上之登御邢公卢蒲癸为右（贰广公副车）启牢成御襄罢师狼蘧疏为右（左翼曰：启）去商子车御侯朝桓跳为右（右翼曰：去）大殿商子游御夏之御寇崔如为右（大殿後军）烛庸之越驷乘（四人共乘殿车也。传具载此言庄公废旧臣任武力）自卫将遂伐晋晏平仲曰：君恃勇力以伐盟主。若不济国之福也。不德而有功忧必及君崔杼谏曰：不可臣闻之小国间大国之败而毁焉必受其咎君在荥阳密县东北其图之弗听陈《文子》见崔武子（《文子》陈完之孙须无武子崔杼也。）曰：将如君何武子曰：吾言於君君弗听也。以为盟主而利其难群臣。若急君於何有（言有急不能顾君欲杀之以说晋）子姑止之《文子》退告其人曰：崔子将死乎！谓君甚而。又过之（杀君之恶过於背盟主）不得其死过君以义犹自抑也。况以恶乎！（自抑损）齐侯遂伐晋取朝歌（朝歌今属汲郡）为二队入孟门登太行（二队分兵为二部孟门晋隘道太行山在河内郡北）张武军於荧庭（张武军筑垒壁荧庭晋地）戍郫邵（取晋邑而守之）封少水（封晋尸於少水以为京观）以报平阴之役乃还（平阴役在十八年）赵胜帅东阳之师以追之获晏（赵胜赵旃之子东阳晋之山东魏郡广平以北晏齐大夫）八月叔孙豹帅师救晋次于雍榆礼也。（主。故曰：礼）冬齐侯还自晋不入（不入国）遂袭莒门于。且于（。且于莒邑）伤股而退明日将复战期于寿舒（寿舒莒地）杞殖华还载甲夜入于。且于之隧宿於莒郊（二子齐大夫隧狭路）明日先遇莒子於蒲侯氏（蒲侯氏近莒之邑）莒子重赂之使无死曰：请有盟华周对曰：（华周即华还）贪货弃命亦君之所恶也。莒子亲鼓之从而伐之获杞梁（梁即杞殖）莒人惧行成（胜大国益惧故行成）。  

二十四年春仲孙羯帅师侵齐。  

夏楚子为舟师以伐吴（舟师水军）不为军政（不设赏罚之差）无功而还（为下吴召舒鸠起本）。  

秋齐崔杼帅师伐莒初齐侯闻将有晋师使陈无宇从启疆如《楚辞》。且乞师（辞有晋师未得相见）崔杼帅师送之遂伐莒侵介根（介根莒邑）。  

冬楚子蔡侯陈侯许男伐郑以救齐门于东门次于棘泽（以齐无宇乞师故）。  

二十五年春齐崔杼伐我北鄙以报孝伯之师也。（前年鲁使孟孝伯为晋伐齐）。  

六月壬子郑公孙舍之帅师入陈初陈侯会楚子伐郑（在前年）当陈隧者井堙木刊（隧陉也。堙塞也。刊除也。）郑人怨之使子展子产帅车七百乘伐陈宵突陈城（突穿也。）遂入之陈侯扶其太子偃师奔墓（欲逃冢间）遇司马桓子曰：载余（陈之司马）曰：将巡城（不欲载公以巡城辞）遇贾获（贾获陈大夫）载其母妻下之而授公车公曰：舍而母辞曰：不祥（虽急犹不欲男女无别）与其妻扶其母以奔墓亦免子展命师无入公宫与子产亲御诸门（欲服之而已故禁侵掠）陈侯使司马桓子赂以宗器陈侯免拥社（免丧服拥社抱社主示服）使其众男女别而累以待於朝（累自囚系以待命）子展执絷而见（见陈侯）再拜稽首承饮而进献（承饮奉觞示不失臣敬）子羡入数俘而出（子美子产也。但数其所获人数不将以归）祝衤社司徒致民司马致节司空致地乃还（祓除也。节兵符陈乱故正其众官修其所职以安定之乃还也。）秋楚屈建帅师灭舒鸠。  

冬郑公孙夏帅师伐陈陈及郑平（前虽入陈服之而已故更伐以结成）十有二月吴子遏（遏诸樊也。）伐楚以报舟师之役（舟师在二十四年）门于巢。  

二十六年二月卫人侵戚东鄙（以孙林父叛故）孙氏于晋晋戍茅氏（茅氏戚东鄙）殖绰伐茅氏杀晋戍三百人孙蒯（蒯林父子）追之败之圉雍Θ获殖绰（雍Θ孙氏臣）复于晋（为下晋讨卫张本）。  

夏楚子秦人侵吴及雩娄闻吴有备而还（雩娄县今属安丰邵）遂侵郑。  

五月至于城麇郑皇颉戍之（皇颉郑大夫守城麇之邑）出与楚师战败穿封戍囚皇颉。  

六月公会晋赵武宋向戍郑良霄曹人于澶渊以讨卫疆戚田（正戚之封疆）取卫西鄙懿氏六十以与孙氏冬楚子蔡侯陈侯伐郑初许灵公如楚请伐郑（十六年晋伐许他国皆大夫独郑伯自行故许恚欲以报之）曰：师不兴孤不归矣。  

八月卒于楚楚子曰：不伐郑何以求诸侯。  

十月伐郑（为许）十二月乙酉入南里堕其城（南里郑邑）涉於乐氏（郑城门）门於师之梁（乐氏津名）县门发获九人焉涉於汜而归（於汜城下涉汝水南归）而後葬许灵公（卒灵公之志而後葬之）。  

昭公元年三月季武子伐莒取郓（兵未加莒而郓服故言取）。  

四年秋七月楚子蔡侯陈侯许男顿子胡子沈子淮夷伐吴宋太子郑伯先归（时晋之属国皆归独言二国者郑伯久於楚宋太子不得见故慰遣之）宋华费遂郑大夫从（从伐吴以答见慰）使屈申围朱方（朱方吴邑齐庆封所封也。屈申屈荡之子）八月甲申克之执齐庆封而尽灭其族（庆封以襄二十八年奔吴）遂以诸侯灭赖赖子面缚衔璧士袒舆榇从之造於中军（中军王所将）王问诸椒举对曰：成王克许（在僖六年）许僖公如是王亲释其缚受其璧焚其榇王从之（从举言）迁赖于鄢（鄢楚邑）九月取曾阝（曾阝莒邑）莒乱著丘公立而不抚曾阝曾阝叛而来（著丘公去疾也。）。  

冬吴伐楚入棘栎麻（棘栎麻皆楚东鄙邑谯国县东北有棘亭汝阴新蔡县东北有栎亭）以报朱方之役（朱方役在此年秋）楚沈尹射奔命於夏（夏汉水曲入江今夏口也。吴兵在东北楚盛兵在东南以绝其後）箴尹宜咎城锺离（宜咎本陈大夫襄二十四年奔楚）启疆城巢然丹城州来（然丹郑穆公孙襄十九年奔楚）东国水不可以城彭生罢赖之师（彭生楚大夫罢斗韦龟城赖之师）。  

五年秋莒人来讨初莒牟夷以牟娄及防兹来奔（城阳平昌县西南有防亭姑幕县东北有兹亭）莒人于晋（鲁受牟夷）晋侯欲止公范献子曰：不可人朝而执之诱也。讨不以师而诱以成之惰也。为盟主而犯此二者无乃不可乎！请归之间而以师讨焉（暇也。）乃归公七月公至自晋莒人来讨不设备戊辰叔弓败诸泉莒未陈也。  

冬十月楚子蔡侯陈侯许男顿子沈子徐人越人及东夷伐吴以报棘栎麻之役（役在四年）射以繁杨之师会于夏（会楚子）越大夫常寿过帅师会楚子於琐（琐楚地）闻吴师出启疆帅师从之（从吴师也。）遽不设备吴人败诸鹊岸（庐江舒县有鹊尾渚）楚子以驿至于罗（驿传也。罗水名）吴子使其弟蹶繇犒师（犒劳）楚人执之将以[C260]鼓王使问焉曰：汝卜来吉乎！对曰：吉寡君闻君治兵於敝邑卜之以守龟曰：余亟使人犒师请行以观王怒之疾徐而为之备尚克知之（言吴卜龟如此）龟兆告吉曰：克可知也。君。若焉好逆使臣兹敝邑休怠（休解也。）而忘其死亡无日矣。今君奋焉震电冯怒（冯盛也。）虐执使臣将以[C260]鼓则吴知所备矣。敝邑虽羸。若早完（完器备）其可以息师（息楚之师）难易有备可谓吉矣。且吴社稷是卜岂为一人使臣获[C260]军鼓而敝邑知备以御不虞其为吉孰大焉国之守龟其何事不卜（言尝卜）一臧一否其谁能常之城濮之兆其报在必阝（城濮战楚卜吉其效乃在必阝）今此行也。其庸有报志（言吴有报楚意）乃弗杀楚师济於罗沈尹赤会楚子次于莱山射帅繁杨之师先入南怀楚师从之及汝清（南怀汝清皆楚界）吴不可入（有备）楚子遂观兵於坻箕之山（观示也。）是行也。吴早设备楚无功而还以蹶繇归楚子惧吴使沈尹射待命于巢启疆待命于雩娄礼也。（善有备）。  

六年秋楚罢帅师伐吴初徐仪楚聘於楚（仪楚徐大夫）楚子执之逃归惧其叛也。使泄伐徐（泄楚大夫）吴人救之令尹子荡帅师伐吴师于豫章而次于乾（乾在谯国城父县南楚东竟）吴人败其师於房锺（房锺吴地）获宫厩尹弃疾（斗韦龟之父）子荡归罪於泄而杀之。  

十二月齐侯伐北燕将纳简公（简公北燕伯三年出奔齐）《晏子》曰：  

十月吴灭州来（楚邑）令尹子旗请伐吴王弗许曰：州来在吴犹在楚也。子姑待之。  

十五年秋晋荀吴帅师伐鲜虞图鼓三月鼓三月鼓人或请降使其民见曰：犹有食色姑而城人千食竭力尽而后取之克鼓而反不戮一人以鼓子鸢归。  

十六年春正月齐侯伐徐二月丙申齐师至于蒲隧十七年秋晋侯使屠蒯如周请有事於ず与  

涂（屠蒯晋侯之膳宰也。以忠谏见进ず水也。三举山名在六浑南）苌弘谓刘子曰：客容猛非祭也。其伐戎乎！陆浑氏甚睦於楚，必是故也。君其备之乃警戎备（警戎以备欲因晋以合势）。  

九月丁卯陆晋荀吴帅归涉自棘津（河津水名）使祭史先用牲于雒陆浑人弗知师从之庚午遂灭陆浑数之以其二於楚也。陆浑子奔楚其众奔甘鹿（甘鹿周也。）周大获（先警戎备故子梦文公摧荀吴而授之陆浑故使穆子帅师献俘於文公（欲以应梦）。  

冬吴伐楚楚阳モ为令尹卜战不吉（阳モ穆王曾县令尹子收）。且楚故司马令黾我请改卜令日鲂也。以其属死之楚师继之尚大克之吉（得吉兆）战于长岸子鱼先死楚师继之大败吴师获其乘舟馀皇（馀皇舟名）使随人后与至者不入燕有君矣。民不贰吾君贿左右讠舀谀作大事不以信未尝可也。（明年暨齐平）。  

八年九月楚公子弃疾帅师奉孙吴围陈（孙吴悼太子偃师子惠公）宋戴恶会之（戴恶宋大夫）十一月壬午灭陈。  

十年秋七月季孙意如叔弓仲孙<豸矍>帅师伐莒（三大夫皆卿季孙为主二子从）取更阝（之更阝莒邑）。  

十一年夏四月楚公子弃疾帅师围蔡（传言楚子无道）晋人使狐父请蔡于楚弗听（狐父晋大夫）。  

冬十一月丁酉楚师灭蔡执蔡世子有以归用之（用之杀以祭山）。  

十二年春齐高偃帅师纳北燕伯款于阳（三年燕伯出奔齐高偃齐大夫阳即唐燕别邑）因其众也。（言因唐众欲纳之故得先入唐）。  

冬十月楚子狩于州来（狩冬猎也。）次于颍尾（颍水之尾在下蔡西）使荡侯潘子司马督嚣尹午陵尹喜帅师围徐以惧吴（五子楚大夫徐吴与国故围之以Τ吴）楚子次于乾（在谯国城父县南）以为之援是冬晋伐鲜虞因肥之役也。（肥役在此年）。  

十三年春叔弓帅师围费弗克败焉（为费人所败）。  

夏楚师还自徐（前年围徐之师）吴人败诸豫章获其五帅（定二年楚人伐吴师于豫章而潜师于巢以军楚师於豫章。又柏举之役吴人舍舟于淮而自豫章与楚夹汉此皆当在江北淮水南盖後徙在江南豫章）。  

至者守之环而堑之及泉（环周也。）盈其隧炭陈以待命（隧出入道）吴公子光（光诸樊子阖庐）请於其众曰：丧先王之乘舟岂唯光之罪众亦有焉请藉取之以救死（藉众之力以取舟）众许之使长鬣者三人（长鬣多须与吴人异状诈为楚人）潜伏於舟侧曰：我呼馀皇则对师夜从之（师吴师也。）三呼皆迭对（迭更也。）楚人从而杀之楚师乱吴人大败之取馀皇以归（传言吴光有谋）。  

十八年六月禹阝人藉稻（禹阝云：姓国今琅邪开阳县其君自出藉稻盖履行之）邾人袭禹阝禹阝人将闭门邾人羊罗摄其首焉（斩得闭门者头）遂入之尽俘以归禹阝子曰：余无归矣。从帑於邾邾庄公反禹阝夫人而舍其女禹阝夫人宋向戍之女也。故向宁请师（宁向戍子也。请於宋公伐邾）。  

十九年二月宋公伐邾围虫三月取之（虫邾邑）乃尽归禹阝俘。  

秋齐高发帅师伐莒（莒不事齐故）莒子奔纪鄣（纪鄣莒邑也。东海赣榆县东北有纪城）使孙书伐之（孙书陈无宇之子子占也。）初莒有妇人莒子杀其夫已为嫠妇（寡妇为嫠）及老於纪鄣纺焉以度而去之（因纺纟卢连所纺以度城而藏之以待外攻者欲以报雠）及师至则投诸外（投绳城外随之而出）或献诸子占子占使师夜纟追而登（缘绳登城）登者六十人纟追绝师鼓讠城上之人亦讠莒共公惧启西门而出七月丙子齐师入纪（传言怨不在大）。  

二十一年冬十月丙寅齐师宋师败吴师于鸿口（梁国睢阳县东有鸿口亭）初宋元公恶华向而攻之华登奔吴（登费遂之子党华向者）明年以吴师救华氏齐乌枝鸣戍宋（乌枝鸣齐之大夫）厨人濮曰：（濮宋厨邑大夫）军志有之先人有夺人之心後人有待其衰盍及其劳。且未定也。伐诸。若入而固则华氏众矣。悔无及也。从之丙寅败吴于鸿口获其二帅公子苦<今隹>偃州员（二帅吴大夫）华登帅其馀（其馀师）以败宋师厨人濮以裳裹首荷以走曰：得华登矣。遂败华氏于新里（华氏所取邑）十一月癸未公子城以晋师至（城以前年奔晋今还救宋）曹翰胡（曹大夫）会晋荀吴（中行穆子）齐苑何忌（齐大夫）卫公子朝（前年春奔晋今还卫）救宋丙戌与华氏战于赭丘（宋地）郑翩愿为鹳其御愿为鹅（郑翩华氏党鹳鹅皆陈名）子禄御公子城庄堇为右（子禄向宜）干御吕封人华豹张モ为右（吕封人华豹华氏党）相遇城还华豹日城也。城怒而反之（怒其呼已反还战）将注豹则关矣。（注传矢关引弓）曰：平公之灵尚辅相余（平公，公子城之父）豹射出其间（出子城子禄之间）将注则。又关矣。曰：不狎鄙（狎更也。）抽矢（豹止不射）城射之殪（豹死）张モ抽殳而下（殳长丈二在车边）射之折股扶伏而击之折轸（折城车轸）。又射之死（モ死）干请一矢（求死）城曰：余言女於君（欲活之）对曰：不死伍乘军之大刑也。（同乘共伍当皆死）干刑而从子君焉用之子速诸乃射之殪（。又死）大败华氏围诸南里华亥搏膺而呼见华ァ曰：吾为栾氏矣。（晋栾盈还入作乱而死）。  

二十二年春王二月甲子齐北郭启帅师伐莒（启齐大夫北郭佐之後）莒子将战苑羊牧之谏（牧之莒大夫）曰：齐帅贱其求不多不如下之大国不可怒也。弗听败齐师于寿馀（莒地）齐侯伐莒（怒败）莒子行成司马灶如莒氵位盟（灶齐大夫）六月晋袭鼓初晋之取鼓也。（在十五年）既献而反鼓子焉（献于）。又叛于鲜虞（庙叛晋属鲜虞）六月荀吴略东阳（略行也。东阳晋之山东邑）使师伪籴者负甲息于昔阳之门外遂袭鼓灭之以鼓子鸢归使涉佗守之（守鼓之地涉佗晋大夫）。  

二十三年七月吴人伐州来楚越帅师（令尹以疾从戎故越摄其事）及诸侯之师奔命救州来吴人御诸锺离子瑕卒楚师（子瑕即令尹不起所疾也。吴楚之间谓火灭为军之重主丧亡故其军人无复气势）吴公子光曰：诸侯从於楚者众而皆小国也。畏楚而不获已是以来吾闻之日作事威克其爱虽小必济（克胜也。军事尚威）胡沈之君幼而狂（狂无常）陈大夫壮而顽顿与许蔡疾楚政楚令尹死其师帅贱多宠政令不一（帅贱越非正卿也。军多宠人政令不一於越）七国同役而不同心（七国楚顿胡沈蔡陈许）帅贱而不能整无大威命楚可败也。若分师先以犯胡沈与陈必先奔三国败诸侯之师乃摇心矣。诸侯乖乱楚必大奔请先者去备薄威（武之以不整诱之）後者敦陈整旅（敦厚也。）吴子从之戊辰晦战于鸡父（七月二十九日违兵忌晦战击楚所不意）吴子以罪人三千先犯胡沈与陈（囚徒不习战以示不整）三国争之吴为三军以系於後中军从王（从吴王）光帅右掩馀帅左（掩馀吴王寿梦子）吴之罪人或奔或止三国乱吴师击之三国败获胡沈之君及陈大夫舍胡沈之囚使奔许与蔡顿曰：吾君死矣。师讠而从之三国奔（三国许蔡顿）楚师大奔。  

二十四年冬吴灭巢（楚邑）初楚子为舟师以略吴疆（略行也。行吴界将侵之）沈尹戍曰：此行也。楚必亡邑不抚民而劳之吴不动而速之（速召也。）吴踵楚（蹑楚踵迹）而疆埸无备邑能无亡乎！越大夫胥犴劳王於豫章之（水曲）越公子仓归王乘舟（归遗也。）仓及寿梦帅师从王（寿梦越大夫）王及圉阳而还（圉阳楚地）吴人踵楚而边人不备遂灭巢及锺离而还（锺离不书告败略）沈尹戍曰：亡郢之始於此在矣。王壹动而亡二姓之帅（二姓之帅守巢锺离大夫）几如是而不及郢《诗》曰：谁生厉阶至今为梗（诗大雅厉恶阶道梗病也。）其王之谓乎！二十五年十二月庚辰齐侯取郓（公为季氏所逐齐取郸以居公）。  

二十六年夏齐侯将纳公使公子Θ帅师从公（Θ齐大夫）成大夫公孙朝谓平子曰：有都以卫国也。请我受师许之（以成邑御齐师）请纳质（恐见疑）弗许曰：信女足矣。告於齐师曰：孟氏鲁之敝室（敝坏也。）用成已甚弗能忍也。请息肩于齐（公孙朝诈齐师言欲降使来取成）齐师围成成人伐齐师之饮马于淄者曰：将以厌众（以厌众心不欲使知己降也。淄水出山梁父县西北入汶）鲁成备而後告曰：不胜众（告齐言众不欲降己不能胜）师及齐师战于炊鼻（季氏师距公非公命则不书炊鼻鲁地）齐子渊从泄声子（声子鲁大夫）射之中瓦（瓦脊）繇朐汰匕入者三寸（入瓦也。朐车轭车辕繇过也。矢镞）声子射其马斩鞅殪（殪死也。）改驾人以为戾也。而助之（人鲁人也。戾叔孙氏司马）子车曰：齐人也。（子车即渊捷）将击子车子车射之殪其御曰：又之（又欲使射馀人）子车曰：众可惧也。而不可怒也。子囊带从野泄叱之（囊带齐大夫野泄即声子）泄曰：军无私怒报乃私也。将亢子（欲以公战御之不欲私报其叱）。又叱之（子囊复叱之）亦叱之（野泄亦叱之言齐无战心但相叱）冉竖射陈武子中手（冉竖季氏臣）失弓而骂（武子骂）以告平子曰：有君子白в须眉甚口平子曰：必子疆也。无乃亢诸（子疆武于字）对曰：谓之君子何敢亢之（伪言不敢违季氏）林雍羞为颜鸣右下（皆鲁人羞为右故下车战）苑何忌取其耳（何忌齐大夫不欲杀雍但截其耳以辱之）颜鸣去之（其右见获惧而去之）苑子之御曰：视下顾（复欲使苑子击其足）苑子弗刂林雍断其足錾而乘于他车以归（錾一足行）颜鸣三入齐师呼曰：林雍乘（言鲁人皆致力於季氏不以私怨而相弃）。  

二十七年春吴子欲因楚丧而伐之（前年楚平王卒）使公子掩馀公子烛庸帅师围潜（二子皆王僚母弟潜楚邑在庐江六县西南）楚莠尹然工尹麇帅师救潜（二尹楚官然麇其名）左司马沈尹戍帅都君子与王马之属以济师（都君子在都邑之士有复除者王马之属王养马官属校人也。济益也。）与吴师遇于穷令尹子常以舟师及沙而还（沙水名）左尹宛工尹寿帅师至于潜吴师不能退。  

三十年冬十二月吴灭徐初吴子使徐人执掩馀使锺吾人执烛庸（二十七年奔故）二公子奔楚楚子大封而定其徙（大封与土田定其所徙之居）使监马尹大心逆吴公子使居养（二子奔楚楚使逆之于竟也。养即所封之地）莠尹然左司马沈尹戍城之（城养）取於城父与胡田以与之（胡田故胡子之地）将以害吴也。子西谏曰：吴光新得国而亲其民视民如子辛苦同之将用之也。若好吴边疆使柔服焉犹惧其至（柔服谓不与吴构怨）吾。又强其雠以重怒之无乃不可乎！（雠谓二公子）吴周之胄裔也。而弃在海滨不与姬通今而始大比於诸华光。又甚文将自同于先王（先王谓太王王季亦自西戎始比诸华）不知天将以为虐乎！使翦丧吴国而封大异姓乎！其抑亦以祚吴乎！其终不远矣。（言其行事可知不久）我盍姑亿吾鬼神（亿安也。）而宁吾族姓以待其归（善恶之归）将焉用自播扬（播扬犹劳动也。）王弗听吴子怒执锺吾子遂伐徐防山以水之（防壅山水以灌徐）己卯灭徐徐子章禹断其（断自刑示惧）携其夫人以逆吴子吴子唁而送之使其迩臣从之遂奔楚（迩近也。）楚沈尹戍帅师救徐弗及遂城夷使徐子处之（夷城父也。）吴子问於伍员曰：初而言伐楚（在十二年）余知其可也。而恐其使余往也。又恶人之有余之功也。今余将自有之矣。伐楚何如对曰：楚执政众而乖莫任患。若为三师以肄焉（肄犹劳也。）一师至彼必皆出彼出则归彼归则出楚必道敝（罢敝於道）亟肄以罢之（亟数也。）多方以误之既罢而後以三军继之必大克之阖庐从之楚，於是乎！始病（定四年吴入楚）。  

三十一年秋吴人侵楚伐夷侵潜六（皆楚邑）楚沈尹戍帅师救潜吴师还楚师迁潜於南冈而还吴师围弦左司马戍右司马稽帅师救弦及豫章（左司马沈尹戍）吴师还始用子胥之谋也。（谋在前年）。  

三十二年夏吴伐越始用师於越也。（自此之前虽疆事小争未尝用大兵）史墨曰：不及四十年越其有吴乎！（存亡之数不过三纪岁星三周三十六岁。故曰：不及四十年哀二十二年越灭吴至此三十八岁）越得岁而吴伐之必受其凶（此年岁在星纪星纪吴越之分也。岁星所在其国有福吴先用兵故反受其殃）。  

## ●卷二百五十  

○列国君　部攻伐第三  

定公二年四月桐叛楚（桐小国庐江舒县西南有桐乡）吴子使舒鸠氏诱楚人（舒鸠楚属）曰：以师临我（教舒鸠诱楚使以师临吴）我伐桐为我使之无忌（吴伐桐也。伪。若畏楚师之临已而为伐其叛国以取媚者也。欲使楚不忌吴所谓多方以误之）秋楚囊瓦伐吴师于豫章（从舒鸠言）吴人见舟于豫章（伪将为楚伐桐）而潜师于巢（实欲以击楚）冬十月吴军楚师于豫章败之（楚不忘故）遂围巢克之获楚公子繁（繁守巢大夫）三年秋九月鲜虞人败晋师于平中（平中晋地）获晋观虎恃其勇也。（为五年士鞅围鲜虞张本）。  

四年春三月公会刘子晋侯宋公蔡侯卫侯陈子郑伯许男曹伯莒子邾子顿子胡子滕子薛伯杞伯小邾子齐国夏于召陵侵楚（於召陵先行会礼入楚境）。  

夏四月庚辰蔡公孙姓帅师灭沈以沈子嘉归杀之沈人不会于召陵晋人使蔡伐之。  

秋楚围蔡为沈故晋士鞅卫孔圉帅师伐鲜虞（孔圉孔羁孙士鞅即范鞅）。  

冬十一月庚午蔡侯以吴子及楚人战于柏举（楚地）庚辰吴入郢初伍员为吴行人以谋楚楚之杀宛也。（在昭二十七年）伯氏之族出（宛党）伯州犁之孙为吴太宰以谋楚楚自昭王即位无岁不有吴师蔡侯因之以其子乾与其大夫之子为质於吴冬蔡侯吴子唐侯伐楚舍舟于淮（吴乘舟从淮来过蔡而舍之）自豫章与楚夹汉（豫章汉东江北地名）左司马戍谓子常曰：子公汉而与之上下（氵公缘也。缘汉上下遮使勿渡）我悉方城外以毁其舟（以方城外人毁吴所舍舟）还塞大隧直辕厄（二者汉东之隘道）子济汉而伐之我自後击之必大败之既谋而行武城黑谓子常（黑楚武城大夫）日吴用木也。我用革也。不可久也。不如速战史皇谓子常楚人恶子而好司马（史皇楚大夫司马沈尹戍）。若司马毁吴舟于淮塞城口而入（城口三隘道之扌总名）是独克吴也。子必速战不然不免乃济汉而陈自小别至于大别（二别在江夏界）三战子常知不可欲奔（知吴不可胜）史皇曰：安求其事（求知政事）难而逃之将何所入子必死之初罪必尽说十一月庚午二师陈于柏举阖庐之弟夫王晨请於阖庐曰：楚瓦不仁（瓦子常名）其臣莫有死志先伐之其卒必奔而後大师继之必克弗许夫王曰：所谓臣义而行不待命者其此之谓也。今日我死楚可入也。以其属五千先击子常之卒子常之卒奔楚师乱吴师大败之子常奔郑史皇以其乘广死吴从楚师及清发（水名）将击之夫王曰：困兽犹斗况人乎！。若知不免而致死必败我。若使先济者知免後者慕之蔑有斗心矣。半济而後可击也。从之。又败之楚人为食吴人及之奔食而从之败诸雍ㄛ五战及郢（奔食食者走不陈故不在战）己卯楚子取其妹季芈畀我以出涉睢（数睢水出新城昌魏县东南至枝江县入江）针尹固与王同舟王使执燧象以奔吴师（烧火燧击象尾使赴吴师惊却之）庚辰吴入郢以班处宫（以尊卑班次处楚王宫室）子山处令尹之宫（子山吴王子）夫王欲攻之惧而去之夫王入之（入令尹宫也。言吴无礼所以不能遂克）左司马戍及息而还（息汝南新息县闻楚败故还）败吴师于雍ㄛ伤（司马先败吴师而身被创）初司马臣阖庐故耻为禽焉（司马已死刭取其首）谓其臣曰：谁能免吾首吴句卑曰：臣贱可乎！司马曰：我实失子可哉！（司马尝在吴为阖闾臣）三战皆伤曰：吾不可用也。已句卑布裳刭而裹之（失不知子贤）藏其身而以其首免（传言司马之忠壮）楚子涉雎济江入于云   中（入云   梦泽中）王寝盗攻之以戈击王王孙由余以背受之中肩王奔郧锺建负季芊以从由余徐苏而从（以背受戈故当时闷绝）斗辛与其弟巢以王奔随吴人从之谓随人曰：周之子孙在汉川者楚实尽之天诱其衷致罚於楚而君。又窜之（窜匿也。）周室何罪君。若愿报周室施及寡人以奖天衷（奖成也。）君之惠也。汉阳之田君实有之楚子在公宫之北（随公宫也。）吴人在其南子期似王（子期昭王兄公子结也。）逃王而已为王曰：以我与之王必免随人卜与之不吉乃辞吴曰：以随之辟小而密迩於楚楚实存之世有盟誓至于今未改。若难而弃之何以事君执事之患不唯一人（一人楚王）。若鸠楚竟敢不听命吴人乃退（鸠安集也。）炉金初宦於子期氏实与随人要言（要言无以楚王与吴并欲脱子期）王使见辞曰：不敢以约为利（此约为要言也。）王割子期之心以与随人盟（当心前割取血以盟示其志也。）五年六月申包胥（楚大夫）以秦师至秦子蒲子虎帅车五百乘以救楚（五百乘三万七千五百人）子蒲曰：吾未知吴道（道犹法术）使楚人先与吴人战而自稷会之大败夫王于沂（稷沂皆楚地）吴人获射于柏举（射楚大夫）其子帅奔徒（奔徒楚散卒）以从子西败吴师于军祥（楚地）。  

秋七月子期子蒲灭唐（从吴伐楚故）九月夫王归自立也。以与王战而败（自立为吴王号夫）奔楚为堂氏（传终言之）吴师败楚师于雍ㄛ秦师。又败吴师吴师居麇（麇地名）子期将焚之子西曰：父兄亲暴骨焉不能收。又焚之不可（前年楚人与吴战多死麇中言不可并焚）子期曰：国亡矣。死者。若有知也。可以歆旧祀（言焚吴复楚则祭祀不废）岂惮焚之焚之而。又战吴师败。又战于公胥之（楚地名）吴师大败吴子乃归囚舆罢舆罢请先遂逃（舆罢楚大夫请先至吴而逃归言吴唯得楚一大夫复失之所以不克）归楚子入于郢（吴师已归）。  

冬晋士鞅围鲜虞报观虎之败也。（三年鲜虞获晋观虎）。  

六年正月癸亥郑游速帅师灭许以许男斯归（游速太叔子）因楚败也。  

二月公侵郑取长垣（郑地名）为晋讨郑之伐胥靡也。（胥靡周地也。周儋翩因郑人以作乱郑为之伐胥靡故晋使鲁讨之）四月己丑吴大子终累败楚舟师（终累阖庐子夫差兄舟师水战）获潘子臣小惟子（二子楚舟师之帅）及大夫七人楚国大惕惧亡子期。又以陵师败于繁杨（陵师陆军）。  

冬季孙斯仲孙忌帅师围郓（何忌不言何阙文郓贰于齐故围之）。  

七年秋齐人执卫行人北宫结以侵卫初齐侯郑伯盟于咸徵会于卫卫侯欲叛晋（属齐郑也。）诸大夫不可使北宫结如齐而私于齐侯曰：执结以侵我（欲以齐师惧诸大夫）齐侯从之乃盟于琐（琐即沙也。）。  

是秋齐国夏帅师伐我西鄙（夏国佐孙）阳虎御季桓子公敛处父御孟懿子（处父孟氏家臣成宰公敛阳）将宵军齐师齐师闻之堕伏而待之（堕毁其军以诱敌而设伏兵）处父曰：虎不图祸而必死（而汝也。）苫夷曰：虎忄瞿二子于难（苫夷季氏家臣二子季孟）不待有司余必杀汝虎惧乃还不败。  

八年春王正月公侵齐（报前年伐我西鄙）门于阳州（攻具门）士皆坐列（言无斗志）曰：颜高之弓六钧皆取而传观之阳州人出颜高夺人弱弓籍丘子Θ击之与一人俱毙（子Θ齐人毙仆也。）偃。且射子Θ中颊殪（子Θ死）颜息射人中眉（颜息鲁人）退曰：我无勇吾志其目也。（以自矜）师退冉猛伪伤足而先（猛鲁人欲先归）其兄会乃呼曰：猛也。殿（会见师退而猛不在列乃诈言殿也。）。  

二月公侵齐（未得志故）攻廪丘之郛（郛郭也。）主人焚冲（冲战车）或濡马褐以救之（马褐马衣）遂毁之（毁郛）主人出师奔（攻郛人少故遣後师走往助）阳虎伪不见冉猛者曰：猛在此必败（阳州之役猛先归言。若在此必复败）猛逐之顾而无继伪颠（逐廪丘人）虎曰：尽客气也。（言皆客气非勇）。  

夏齐国夏高张伐我西鄙（报上二侵）晋士鞅赵鞅荀寅救我公会晋师于瓦（瓦卫地东郡燕县东北有瓦亭）。  

九年六月伐阳关（讨阳虎也。）阳虎使焚莱门（阳关邑门）师惊犯之而出奔齐秋齐侯伐晋夷仪（为卫讨也。）敝无存之父将室之辞以与其弟（无存齐人室之为取妇）曰：此役也。不死反必娶于高国（高氏国氏齐贵族也。）先登求自门出死于ニ下（既入城夷仪人不服故斗死于门屋ニ下）东郭书让登（登城非人所乐故让众使後而已先登也。）犁弥从之曰：子让而左我让而右使登者绝而後下（恐书先下故。又谲以让之下入城也。）书左弥先下（书从弥言左弥遂自先下亦让也。）书与王猛息（战讫共止息）猛曰：我先登书敛甲曰：曩者之难今。又难焉（敛甲起欲击猛）猛笑曰：吾从子如骖之靳（靳车中马也。言已从书如骖马之随靳传言齐师和所以能克）晋车千乘在中牟（救夷仪也。今荥阳有中牟县回远疑非也。）卫侯将如五氏（齐侯在五氏将往助之）卜过之龟焦（卫至五氏道过中牟畏晋故卜龟焦兆不成不可以行事也。）卫侯曰：可也。卫车当其半寡人当其半敌矣。（卫侯怒晋甚不复顾卜欲以身当五百乘）乃过中牟中牟人欲伐之卫褚师圃亡在中牟曰：卫虽小其君在焉未可胜也。齐师克城而骄其帅。又贱（城谓夷仪也。帅谓东郭也。）遇必败之不如从齐乃伐齐师败之（获齐车五百乘）齐侯致禚媚杏于卫（三邑皆齐西界以答谢卫意）齐侯赏犁弥辞曰：有先登者臣从之帻而衣制（白也。帻齿上下相值制裘也。）公使视东郭《书》曰：乃夫子也。吾贶子公赏东郭书辞曰：彼宾旅也。（言彼与我。若宾主相让旅俱进退）乃赏犁弥。  

十年夏晋赵鞅围卫报夷仪也。初卫侯伐邯郸午于寒氏（邯郸广平县也。午晋邯郸大夫寒氏即五氏也。前年卫人助齐伐五氏）城其西北而守之宵（午众霄散）及晋围卫午以徒七十人门于卫西门杀人于门中曰：请报寒氏之役（卫开门与午斗）涉佗曰：夫子则勇矣。然我往必不敢启门亦以徒七十人旦门焉步左右皆至而立如植（至其门下步行门左右然後立待如木不动以示整）日中不启门乃退。  

十二年夏卫公孟区帅师伐曹克郊（郊曹邑）还滑罗殿（罗卫大夫）未出不退于列（未出曹境罗不退在行列之後）其御曰：殿而在列其为无勇乎！罗曰：与其素厉宁为无勇（素空也。厉猛也。言伐小国当如畏者以诱致之）。  

十二月公围成（成疆。若列国典动大众故出入皆告）初仲由为季氏宰（仲由子路）将堕三都（三都费后成也。疆盛将为国害放仲繇欲毁之），於是叔孙氏堕成︹。若列国兴动大众故出入皆告庙仲由子路三都费后阝成也。︹盛将为国害故仲由欲毁之后阝季氏将堕费公山不狃叔孙辄帅费人以袭鲁（不狃费宰也。辄不得志于叔孙氏）公与三子入于季氏之宫登武子之台费人攻之弗克入及公侧（至台下）仲尼命申句须乐颀下伐之（二子鲁大夫仲尼时为司寇）费人北国人追之败诸姑蔑二子奔齐（二子不狃叔孙辄）遂堕费将堕成公敛处父谓孟孙堕成齐人必至于北门（成在鲁北境故）。且成孟氏之保障也。无成是无孟氏也。子伪不知（佯不知）我将不堕公围之弗克。  

十三年春齐侯卫侯次于垂葭实贝阝氏（垂葭改名贝阝氏高平钜野县西南有贝阝亭）使师伐晋将济河诸大夫皆曰：不可邴意兹曰：可（意兹齐大夫）锐师伐河内（今河内汲郡）传必数日而後及绛（传告晋）绛不三月不能出河则我既济水矣。乃伐河内夏卫公孟区帅师伐曹。  

十一月荀跞韩不信魏曼多奉公以伐范氏中行氏弗克。  

十四年二月辛巳楚公子结陈公孙佗人帅师灭顿以顿子归顿子欲事晋背楚而绝陈好也。  

夏吴伐越（报五年越入吴）越子勾践御之陈于李（勾践越王允常子）勾践患吴之整也。使死士再禽焉不动（使敢死之士往辄为吴所禽欲使吴师乱取之而吴不动）使罪人三行属剑于颈（以剑注颈）而辞曰：二君有治（治军旅）臣奸旗鼓（死军令）不敏于君之行前不敢逃刑敢归死遂自刭也。师属之目越子因而伐之大败之灵姑浮以戈击阖庐（姑浮越大夫）阖庐伤将指取其一屦（其足大指见斩遂失屦姑浮取之）还卒於陉去扌李七里十五年二月辛丑楚子灭胡以胡子豹归吴之入楚也。（在四年）胡子尽俘楚邑之近胡者（俘取也。）楚既定胡子豹。又不事楚曰：存亡有命事楚何为多取费焉（传言小不事大所以亡）。  

五月郑罕达帅师伐宋败宋师于老丘（罕达子[1234]之子老丘宋地宋公子地奔郑郑人为之伐宋欲取地以处之）。  

哀公元年春楚子陈侯随侯许男围蔡报柏举也。（在定四年）里而栽（栽设板筑为围垒周匝去蔡城一里）广丈高倍（垒厚一丈高二丈）夫屯昼夜九日（夫犹兵也。垒未成故令人在垒里屯守蔡）如子西之素（子西本许为垒当用九日而成）蔡人男女辨（辨别也。男女各别系累而出降）使疆于江汝之间而还（楚欲使蔡徙国在江水之北汝水之南求田以自安也。蔡权听命故楚师还）蔡于是乎！请迁于吴（楚既还蔡人更叛就吴）。  

是春吴王夫差败越于夫椒报李也。（李在定十四年夫椒吴郡吴县西南大湖中椒山）遂入越越子以甲五千保于会稽（上会稽山也。在稽山阴县南）使大夫种因吴太宰以行成吴子将许之伍员曰：不可臣闻之树德莫如滋去疾莫如尽昔有过浇杀斟灌以伐斟（浇寒浞子封於过者二斟夏同姓诸侯襄四年《传》曰：浇用师灭斟灌）灭夏后相（夏后相启孙也。后相失国依于二斟复为浇所灭）后纟昏方娠逃出自窦（后纟昏相妻娠怀身也。）归于有仍（后纟昏有仍氏女）生少康焉为仍牧正（牧官之长）浇能戒之（毒也。戒备也。）浇使椒求之（椒浇臣）逃奔有虞为之庖正以除其害（虞舜後诸侯也。梁国有虞县庖正掌膳饣羞之官赖此以得除其害）虞思，於是妻之以二姚（思有虞君也。虞思自以二女妻少康姚虞姓）而邑诸纶（纶虞邑）有田一成有众一旅（方十里为成五百人为旅）能布其德而兆其谋（兆始）以收夏众抚其官职（襄四年《传》曰：靡自有鬲氏收二国之烬以灭浞而立少康）使女艾谍浇（女艾少康臣谍侯也。）使季杼诱（浇弟也。季杼少康子后杼也。）遂灭过戈复禹之绩（过浇国戈国）祀夏配天不失旧物（物事也。）今吴不如过而越大于少康或将丰之不亦难乎！（言与越成是使越丰大必为吴难）勾践能亲而务施施不失人（所加惠赐皆得其人）亲不弃劳（推亲爱之诚则不遗小劳）与我同壤而世为仇雠于是乎！克而弗取将。又存之违天而长寇雠（犹言天与不取）後虽悔之不可食已（食消也。已止也。）臣之衰也。日可俟也。（姬吴姓言可计日而待）介在蛮夷而长雠以是求伯必不行矣。弗听退而告人曰：越十年生聚而十年教训（生民聚财富而後教之）二十年之外吴其为沼乎！（谓吴宫室废坏当为地为二十二年越入吴起本）三月越及吴平夏四月齐侯卫侯救邯郸围五鹿（赵稷以邯郸叛范中行氏之党也。五鹿晋邑）。  

秋八月吴侵陈修旧怨也。初吴之入楚也。（在定四年）使召陈怀公怀公朝国人而问焉曰：欲与楚者右欲与吴者左陈人从田无田从党（都邑之人无田者随党而立不知所与故直从所居在西者居右在东者居左）逢滑当公而进（当公不左不右）曰：臣闻国之兴也。以福其亡也。以祸今吴未有福楚未有祸楚未可弃吴未可从及夫差克越乃修先君之怨。  

是秋师及齐师卫孔圉鲜虞人伐晋取棘蒲（孔圉孔Θ曾孙鲜虞狄帅）冬仲孙何忌帅师伐邾。  

二年春季孙斯叔孙州仇仲孙何忌帅师伐邾将伐绞（绞邾邑）邾人爱其土故赂以氵郭沂之田而受盟。  

三年春齐国夏卫石曼姑帅师围戚（曼姑为子围父知其不义故推齐为兵首）求援于中山（中山鲜虞）。  

夏宋乐髡帅师伐曹。  

冬叔孙州仇仲孙何忌帅师围邾。  

四年夏楚人既克夷虎（夷虎蛮夷叛楚者）乃谋北方左司马反申公寿馀叶公诸梁致蔡于负函（三子楚大夫也。此蔡之故地人民楚因以为邑致之者会其众也。）致方城之外於缯关（负函缯关皆楚地）曰：吴将溯江入郢（逆流曰：溯）将奔命焉为一昔之期袭梁及霍（伪辞当备吴夜结其旅明日便袭梁霍使不知之梁河南梁县西南故城也。梁南有霍阳山皆蛮子之邑也。）单浮馀围蛮氏蛮氏溃（浮馀楚大夫）蛮子赤奔晋阴地（阴地河南山北自上雒以东至陆浑）司马起丰析与狄戎（楚司马反也。析县属南乡郡析南有丰乡皆楚邑发此二邑人及戎狄）以临上雒左师军于菟和（菟和山在上雒东也。）右师军于仓野（仓野在上雒县）使谓阴地之命大夫士蔑（命大大别县监尹）曰：晋楚有盟好恶同之。若将不废寡君之愿也。不然将通于少习以听命（少习商县武关也。将大开武关道以伐晋）士篾请诸赵孟赵孟曰：晋国未宁安能恶於楚必速与之（未宁时有范中行之难）士蔑乃致九州之戎（九州戎在晋阴地陆浑者）将裂田以与蛮子而城之（以诈蛮子）。且将为之卜（卜城）蛮子听卜遂执之与其五大夫以畀楚师于三户（今丹水县北三户亭）司马致邑立宗焉以诱其遗民（楚复诈为蛮子作邑立其宗主）而尽俘以归。  

五年夏齐侯伐宋晋赵鞅伐卫范氏之故也。遂围中矣。（卫助范氏故也。）。  

六年春晋赵鞅帅师伐鲜虞治范氏之乱也。（四年鲜虞纳荀寅于柏人）吴伐陈复修旧怨也。（元年未得志故）楚子曰：吾先君与陈有盟不可以不救乃救陈师于城父卜战不吉卜退不吉王曰：。然则死也。再败楚师不如死（前已败于柏举今。若退还亦是败）弃盟逃雠亦不如死死一也。其死雠乎！将战王有疾攻大宜卒于城父（大宾陈地吴师所在）仲孙何忌帅师伐邾宋向巢帅师伐曹。  

七年春宋皇瑗帅师侵郑叛晋故也。（定八年郑始叛）。  

晋卫曼多帅师侵卫卫不服也。（五年晋伐卫至今未服）。  

秋公伐邾初季康子欲伐邾乃飨大夫以谋之子服景伯曰：小所以事大信也。大所以保小仁也。背大国不信（大国吴也。）伐小国不仁民保于城城保于德失二德者危将焉保（二德信与仁也。）孟孙曰：二三子以为何如（怪诸大夫不言故指问之）恶贤而逆之（孟孙贤景伯欲使大夫不逆其言恶犹安也。）对曰：禹合诸侯於涂山执玉帛者万国（诸大夫对也。诸侯执玉附庸执帛涂山在寿春东北）今其存者无数十焉唯大不字小小不事大也。（言诸侯相伐古来以然）知必危何故不言（知伐邾必危自当言今不言者不危故也。大夫以孟孙所怪。且阿附季孙）鲁德如邾而以众加之可乎！（孟孙忿答大夫今鲁德无以胜邾但欲恃众可乎！言不可）不乐而出（季孟意异佞直不同故罢飨）秋伐邾及范门（邾郭门也。）犹闻钟声（邾不御寇）大夫谏不听茅成子请告于吴（成子邾大夫茅夷鸿）不许曰：鲁击柝闻于邾（言以谏近）吴二千里不三月不至何及于我。且国内，岂不足（言足以距鲁）成子以茅叛（高平西南有茅乡亭）师遂入邾处其公宫众师昼掠（虏掠取财物也。）邾众保于绎（绎邾山也。在邹县北）师宵掠以邾子益来（益邾隐公也。昼夜掠传言康子无法）献于毫社（以其亡国与殷同）囚诸负瑕负瑕故有绎（负瑕鲁邑高平南平阳县西北有瑕丘城前者鲁得邾之绎民使在负瑕故使相就以辱之）。  

是秋宋人围曹郑桓子思曰：宋人有曹郑之患也。不可以不救冬郑师救曹侵宋。  

八年春宋公伐曹将还褚师子肥殿（子肥宋大夫）曹人诟之不行（诟詈辱也。不行殿兵止也。）师待之公闻之怒命反之遂灭曹伯及司城疆以归。  

是春吴伐我初吴为邾故将伐鲁问于叔孙辄（问可伐不辄故鲁人）叔孙辄对曰：鲁有名而无情（有大国名无情实）伐之必得志焉退而告公山不狃（不狃亦故鲁人）公山不狃曰：非礼也。君子违不雠国（违奔亡也。）未臣而有伐之奔命焉死之可也。（未臣所之国。若有伐本国者则可还奔命死其难）所也。则隐（鲁所因则为之隐恶）。且夫人之行也。不以所恶废乡（不以其私怨恶废弃其乡党之好）今子以小恶而欲覆宗国不亦难乎！（辄鲁公族故谓之宗国）。若使子率子必辞王将使我子张病之（子张辄也。）王问于子泄（子泄不狃）对曰：鲁虽无与立（缓时。若无能自立）必有与毙（急则人人知惧皆将同死战）诸侯将救之未可以得志焉晋与齐楚辅之是四雠也。（与齐而四）夫鲁齐晋之唇唇亡齿寒君所知也。不救何为三月吴伐我子泄率故道险从武城（故由险道欲使鲁成备）初武城或有因于吴竟田焉（侨田吴界）拘曾阝人之沤菅者曰：何故使吾水滋（曾阝人亦侨田吴滋浊也。）及吴师至拘者道之以伐武城克之（曾阝人教吴必可克）王犯尝为之宰澹台子羽之父好焉国人惧（王犯吴大夫故尝奔鲁为武城宰澹台子羽武城人孔子弟子也。其父与王犯相善国人惧其为内应）懿子谓景伯。若之何对曰：吴师来斯与之战何患焉。且召之而至。又何求焉（言犯盟伐邾所以召吴）吴师克东阳而进舍于五梧明日舍于蚕室（三邑鲁地）公宾庚公甲叔子与战于夷获叔子与析朱Θ（公宾庚公甲叔子并析邾Θ为三人皆同车传互言之）献于王王曰：此同车必使能国未可望也。（同车能俱死是国能使人故不可望得）明日舍于庚宗遂次于泗上微虎欲宵攻王舍（微虎鲁大夫）私属徒七百人三踊於幕庭（于帐前设格令士试跃之卒终也。终得三百人任行有。若孔子弟子与在三百人中）卒三百人有。若与焉（三百人行至稷门）及稷门之内（畏微虎），或谓季孙曰：不足以害吴而多杀国士不如已也。乃止之吴子闻之一夕三迁（求与鲁成）吴人行成（在宣十五年）将盟景伯曰：楚人围宋易子而食析骸而爨犹无城下之盟我未及亏而有城下之盟是弃国也。吴轻而远不能久将归矣。请少待之弗从景伯负载造于莱门（以言不见从故负载书将欲出盟）乃请释子服何于吴吴人许之以王子姑曹当之而後止（释舍也。鲁人不以盟为了欲因留景伯为质既得吴之许复求吴王之子以交质吴不欲留王子遂两止）吴人盟而还夏五月齐人取让及阐（宣元年《传》曰：内不言取言取授之也。以是为赂齐言取盖亦赂也。鲁前年伐邾以邾益来盖齐之甥畏齐故赂之）恶内也。初齐悼公之来也。（在五年）季康子以其妹妻之即位而逆之季鲂侯通焉（鲂侯康子叔父）女言其情弗敢与也。齐侯怒鲍牧帅师伐我取ん及阐。  

六月齐使如吴请师将以伐我乃归邾子（齐未得季姬故请师也。吴前为邾讨鲁惧二国同心故归邾子）邾子。又无道吴子使大宰子馀讨之（子馀大宰）囚诸楼台存之以棘（存雍也。）使诸大夫奉太子革以为政。（革邾太子桓公也。）。  

## ●卷二百五十一  

○列国君　部攻伐第四  

鲁哀公九年春宋皇瑗帅师取郑师于雍丘（陈留县）初郑武子之嬖许瑕求邑无以与之（罕达也。瑕武子之属）请外取许之故围宋雍丘宋皇瑗围郑师每日迁舍垒合郑师哭子姚救之大败（子姚武子也。）。  

二月甲戌宋取郑师于雍丘使有能者无死（惜其能也。）以郏张与郑罗归（郑之有能者）夏楚人伐陈陈即吴故也。秋宋公伐郑（报雍丘）冬吴子使来儆师伐齐（前年齐与吴谋伐鲁齐既与鲁成而止故吴恨之反与鲁谋伐齐）。  

十年春公鲁吴子邾子郯子伐齐南鄙师于息阝（息阝齐地）齐人弑悼公赴于师（以说吴）吴子三日哭于军门之外徐承帅舟师将自海入齐齐人败之吴师乃还（承吴大夫）夏宋人伐郑晋赵鞅帅师伐齐（经书侵以侵告）大夫请卜之赵孟曰：吾卜於此起兵（谓往岁卜伐宋不吉利以伐姜故今兴兵）事不再令（再令渎也。）卜不袭吉（袭重也。）行也，於是乎！取犁及辕（犁一名隰济南有隰阴县祝阿县西有辕城）毁高唐之郭侵及赖而还秋吴子使来复儆师（伐齐未得志故）。  

冬楚子期伐陈（陈即吴故）吴延州来季子救陈谓子期曰：二君不务德（二君吴楚）而力争诸侯民何罪焉我请退以为子名务德而安民乃还（季子吴王寿梦少子）。  

十一年春齐为息阝故（息阝在前年）国书高无本帅师伐我及清（清齐地济比卢县东有清亭）师及齐师战于郊齐师自稷曲（稷曲郊地名）师不逾沟樊迟谓冉有曰：非不能也。不信子也。（樊犀鲁人孔子弟子樊须）如之众从之（如樊犀乃俞沟）师入齐军（冉求之师）右师奔齐人从之（逐右师）陈陈庄涉泗（二陈齐大夫）师获甲首八十（冉求所得）齐人不能师（不能整其师）冉有用矛於齐师故能入其军。  

五月公会吴子伐齐（为郊战欲报报也。）克博壬申至於嬴（博赢齐邑也。二县皆属泰山）中军从王（吴中军）胥门巢将上军王子姑曹将下军展如将右军（三将吴大夫）齐国书将中军高无阳将上军宗楼将下军陈僖子谓其弟书尔死我必得志（书子占也。欲获死事之功）宗子阳与闾丘明相厉也。（相劝厉致死子阳宗楼也。）桑掩胥御国子（国子国书）公孙夏曰：二子必死（亦劝勉之）将战公孙夏命其徒歌虞殡（虞殡送葬歌曲示必死）陈子行命其徙具含玉（子行陈逆也。具含玉亦示必死）公孙挥命其徒曰：人寻约吴短（约绳也。八尺为寻吴短欲以绳贯其首）东郭《书》曰：三战必死于此三矣。（三战夷仪五氏与今）使问弦多以琴（弦多齐人也。六年奔鲁问遗也。）曰：吾不复见子矣。（言将战死）《陈书》曰：此行也。吾闻鼓而已不闻金矣。（鼓以进军金以退军不闻金言将死也。传言吴师︹齐人皆自知将败齐上军败）甲戌战于艾陵展如败高子（公以兵从故以劳公）国子败胥门巢（吴上军亦败）王卒助之大败齐师获国书公孙夏闾丘明《陈书》东郭书革车八百乘甲首三千以献于公（公以兵从故以劳公）。  

十二年秋宋向巢帅师伐郑初宋郑之间有隙地焉曰：弥作顷丘玉畅戈锡（凡六邑）子产与宋人为成曰：勿有是（俱弃之）及宋平元之族自萧奔郑（在定十五年）郑人为之城戈阳（城以处平元之族）九月宋向巢伐郑取阳杀元公之孙遂围十二月郑罕达救丙申围宋师十三年春宋向救其师（救前年围师）郑子使徇曰：得桓者有赏也。逃归遂取宋师于获成ん郜延以（二子宋大夫）六邑为虚（空虚之名不有）夏楚公子申帅师伐陈。  

六月丙子越子伐吴为二隧（隧道也。）畴无馀讴阳自南方（二子越大夫）先及郊吴大子友王子地王孙弥庸寿於姚自泫上观之（观越师泫水名）弥庸见姑蔑之旗（姑蔑越地今东阳大宋县）曰：吾父之旗也。（弥庸父为越所获姑蔑人得其旌旗）不可以见雠而弗杀也。太子曰：战而不克将亡国请待之弥庸不可属徒五千（属会也。）王子地助之乙酉战弥庸获畴无馀地获讴阳越子至王子地守丙戌复战大败吴师获大子友王孙弥庸寿於姚（地守故不获）丁亥入吴（又云：夫差杀申胥不稔於岁乃会晋公午於黄池，於是越王勾践乃令范蠡后庸率师氵公海溯淮以绝吴路败子友於姑熊夷勾践乃率中军溯江以袭吴入其郛焚其姑苏徙其大舟）。  

秋晋魏曼多帅师侵卫。  

十四年秋晋赵鞅帅师伐卫。  

十五年夏郑伯伐宋楚子西子期伐吴及桐（宣城广德县西南有桐水出白石山西北入丹阳湖）。  

秋晋赵鞅帅师伐卫。  

冬晋侯伐郑。  

十七年三月越子伐吴吴子御之笠泽夹水而陈越子为左右句卒（句卒钩伍相著别为左右屯）使夜或左或右鼓讠而进吴师分以御之越子以三军潜涉当吴中军而鼓之吴师大乱遂败之（左右句卒以分吴军而三军精卒并力击其中故得胜也。）六月晋赵鞅围卫齐国观陈救卫得（国观国书之子）晋人之致师者子玉使服而见之（释囚服服其本服）曰：国子实执齐柄而命曰：无辟晋师岂敢废命（欲必敌晋）子。又何辱（言不须来致师自将往战）简子曰：我卜伐卫未卜与齐战乃还（畏子玉）。  

七月己卯楚公孙朝帅师灭陈初白公之乱陈人恃其聚而侵楚（聚积聚也。）楚既宁将取陈麦楚子问帅於大师子与叶公诸梁子曰：右领差车与左史老皆相令尹司马以伐陈其可使也。（言此二人皆尝辅相子西子期伐陈今复可使）子高曰：率贱民慢之惧不用命焉（右领左史皆楚贱官）子曰：观丁父。若阝俘也。武王以为军率（楚武王楚文王灭申息以为县）是以克州蓼服随唐大启群蛮彭仲爽申俘也。文王以为令尹实县申息（开封畛北至汝水）朝陈蔡封畛於汝（讠舀疑也。）唯其任也。何贱之有子高曰：天命不讠舀（十五年子西伐吴陈使贞子吊吴以此为恨）令尹有憾於陈（舍右领与左史）天。若亡之其必令尹之子是与君盍舍焉（武城尹子西子公孙朝）臣惧右领与左史有二俘之贱而无其令德也。王卜之武城尹吉（春伐未得志故）使帅师取陈麦陈人御之败遂围陈灭之。  

冬十月晋复伐卫（不欲乘人之衰）入其郛将入城简子曰：止叔向有言曰：怙乱灭国者无後（辟蒯聩也。）卫人出庄公而与晋平晋立襄公之孙般师而还十一月卫侯自鄄入般师出（戎州戎邑）初公登城以望见戎州（言臣姓国何故有戎邑）问之以告公曰：我姬姓也。何戎之有焉（削坏其邑聚）翦之公使匠久（久不休息）公欲逐石圃（石圃卫卿石恶从子）未及而难作辛巳石圃因匠氏攻公，公闭门而请弗许逾于北方而队折股（终如卜言乃自後逾）戎州人攻之太子疾公子青逾从公（青疾弟）戎州人杀之公入于戎州巳氏（巳氏戎人姓）初公自城上见巳氏之妻美使髡之以为吕姜┶（吕姜庄公夫人┶{髟皮}也。）既入焉而示之璧曰：活我吾与女璧巳氏曰：杀女璧其焉往遂杀之而取其璧卫人复公孙般师而立之十二月齐人伐卫卫人请平立公子起执般师以归舍诸潞（起灵公）。  

十八年春，巴人伐楚围（潞齐邑）。初右司马子国之卜也。观瞻曰：如志（，楚邑）故命之子国未为令尹时卜为右司马得吉兆如其志观瞻楚开卜大夫观从之後命以为右司马）及巴师至将卜帅王曰：宁如志何卜焉（宁子国也。）使帅师而行请承（承佐）王曰：寝尹工尹勤先君者也。（柏举之役寝尹吴由于以背受戈工尹固执燧象奔吴皆为先君勤劳）三月楚公孙宁吴由于固败巴师于，故封子国於析君子曰：惠王知志（知用其意）夏《书》曰：官占唯能蔽志昆命于元龟（逸书也。官占卜筮之官敝归断也。昆後也。言当先断意後用龟也。）其是之谓乎！志曰：圣人不烦卜筮惠王其有焉（不疑故不卜）。  

十九年春越人侵楚以误吴也。（误吴使不为简）。  

夏楚公子庆公孙宽追越师至宜不及乃还（宜越地）是年吴伐楚。  

二十年十一月越围吴。  

二十二年十一月丁卯越灭吴请使吴王居甬东辞曰：孤老矣。焉能事君乃缢越人以（以其尸归。又云：越王勾践伐吴吴王帅其贤良与其重禄以上姑苏使王孙雄行成於越曰：昔者上天降祸於吴得罪於会稽今君其图不不请复会稽之和王弗忍许之范蠡进谏曰：臣闻之圣人之功时为之庸得时不成天有还刑天节不远五年复反小凶则近大凶则远先人有言曰：伐柯者其则不远今君王不断其忘会稽之事乎！王曰：诺不许使者往而复来辞愈卑礼愈尊王。又欲许之蠡谏曰：孰使我蚤朝而晏罢者非吴乎！与我争三江五湖之利者非吴乎！夫十年而谋之一朝而弃之其可乎！王姑勿许其事将易会巳王曰：吾欲勿许而难对其使者子其对之范蠡乃左提鼓右会χ以应其使者曰：昔者上天降祸於越委制於吴而吴不受今将反此义以报此祸吾王敢无听天之命乎！王孙雄曰：子范子先人有言曰：无助天为虐助天为虐者不祥今吾稻蟹不遗种子将助天为虐不忌其不祥乎！蠡曰：王孙子昔吾先君固周室之不成子也。故滨於东海之陂鼋鼍鱼鳖之与处而蛙黾之与同者余虽然而人面哉！吾犹禽兽也。又安知是讠戋讠戋者乎！王孙雄请反辞於王蠡曰：君王已制於执事之人矣。子往矣。无使执事之人得罪於子使者辞反蠡不报於王击鼓兴师以随使者至於姑苏之宫不许吴成遂灭吴）。  

二十三年夏六月晋荀瑶伐齐（苟瑶荀跞之孙知伯襄子）高无卒帅师御之知伯视齐师马骇遂驱之曰：齐人知余旗其谓余畏而反也。及垒而还将战长武子请卜（武子晋大夫）知伯曰：君告于天子而卜之以守龟於宗祧吉矣。吾。又何卜焉。且齐人取我英丘君命瑶非敢耀武也。治英丘也。（治济齐取英丘）以辞伐罪足矣。何必卜壬辰战于犁丘（犁丘隰也。）齐师败绩知伯亲禽颜庚（颜庚齐大夫颜涿聚）。  

二十四年夏四月晋侯将伐齐使来乞师曰：昔臧文仲以楚师伐齐取（在僖二十六年）宣叔以晋师伐齐取汶阳（在成二年）寡君欲徼福於周公愿乞灵於臧氏（以臧氏世胜齐故欲乞其威灵）臧石帅师会之取廪丘（臧石宾如之子）军吏令缮将进（晋军吏也。缮治战备）莱章曰：君卑政暴（莱章齐大夫）往岁克敌（禽颜庚）今。又胜都（取廪丘）天奉多矣。又焉能进是{卫足}言也。（{卫足}过也。）役将班矣。晋师乃还饩臧石牛（生曰：饩）太史谢之（晋太史）曰：以寡君之在行（在军行）牢礼不度（不如礼度）敢展谢之二十六年夏五月叔孙舒帅师会越皋如后庸宋乐筏纳卫侯（舒武叔之子《文子》也。皋如后庸越大夫乐筏宋司城子潞卫侯辄也。）《文子》欲纳之懿子曰：君愎而虐少待之必毒於民（愎狠也。）乃睦於子矣。（民睦）师侵外州大获（越纳辄之师）出御之大败（卫师大败）掘褚师定子之墓焚之於平庄之上（定子褚师比之父也。平庄陵名也。）《文子》使王孙齐私於皋如（齐卫大夫王孙贾之子昭子也。）曰：子将大灭卫乎！抑纳君而已乎！皋如曰：寡君之命无他纳卫君而已《文子》致众而问焉曰：君以蛮夷伐国国几亡矣。请纳之众曰：勿纳曰：弥牟亡而有益请自北门出（欲以观众心）众曰：勿出重赂越人申开守陴而纳公（申重也。开重门而严设守庶欲以恐公使不敢入）公不敢入师还立悼公（悼公蒯贵庶弟公子<黑甘>也。）南氏相之以城Θ与越人公曰：期则为此（司徒期也。）令苟有怨於夫人者报之（夫人期姊也。怒期而不得加戮故敕宫女令苦困期姊）司徒期聘於越（为悼公聘）公攻而夺之币期告王（越王也。）王命取之期以众取之公怒杀期之甥之为太子者（忿期而及其姊为夫人者遂复及夫人之子）遂卒于越（终言之也。终效夷言死于夷）。  

二十七年夏晋荀瑶帅师伐郑次于桐丘郑驷弘请救于齐（弘驷于）齐师将兴陈成子属孤子三日朝（属会死事者之子使朝三日以礼之）设乘车两马系五邑焉（乘车两马大夫之服。又加之五色）召颜涿聚之子晋曰：隰之役而父死焉（隰役在二十三年）以国之多难未女恤也。今君命女以是邑也。服车而朝毋废前劳乃救郑及留舒违七里人不知（言其整也。留舒齐地违去也。）及濮雨不涉（濮水自陈留酸枣县傍河东北经济阴至高平入济）子思曰：大国在敝邑之宇下是以告急今师不行恐无及也。（子思国参）成子衣制仗戈（制雨衣也。）立於阪上马不出者助之鞭之知伯闻之乃还（畏其得众心）曰：我卜伐郑不卜敌齐。  

周定王二年秦庶长将兵拔魏城（秦厉共公十年臣钦。若等曰：是岁鲁哀公卒此後依六国年表以周年为首）。  

十二年秦厉共公将师与绵诸战。  

二十二年楚灭蔡（楚惠王二十二年蔡侯齐四年）。  

二十四年楚灭杞杞夏之後。  

孝王十年楚灭莒（楚简王元年）。  

威烈王八年秦与魏战少梁（秦灵公七年晋城少梁秦击之）。  

十三年秦与晋战败郑下（秦简公二年）。  

是年齐伐晋毁黄城围阳狐（齐宣公四十三年）。  

十四年魏公子击围繁庞（魏文侯十三年）。  

是年齐伐鲁莒及安阳（一作安陵）。  

十五年齐伐鲁取一城。  

十七年魏伐秦。  

十八年魏击宋中山伐秦至郑而还是年韩伐郑取雍丘（韩景侯元年）齐取鲁成阝。  

十九年郑伐韩败韩於负黍（在阳城）。  

是年齐伐卫取丘。  

安王元年秦伐魏至阳狐。  

二年郑围韩之阳翟晋伐楚至桑丘（楚悼王二年）。  

四年楚败郑师。  

七年秦伐诸繇（秦惠公五年）。  

八年齐伐鲁取{宀取}（齐康公十一年）。  

九年魏伐郑。  

十一年秦伐韩宜阳取六邑（韩列侯九年）。  

十二年秦与晋战武城。  

是年齐伐魏魏取襄阳鲁败齐于平陆（在东平）。  

十三年秦侵晋。  

十五年秦伐蜀取南郑。  

十六年魏袭邯郸战败（魏武侯元年）。  

十七年韩伐郑取阳城伐宋到彭城执宋君（韩文侯二年）。  

是年齐伐鲁破之赵败齐于灵丘（赵敬侯二年）。  

十八年赵救魏于廪丘大败齐人。  

十九年魏败赵兔台赵筑刚平以侵卫。  

二十一年赵借兵於楚伐魏取棘蒲。  

二十二年魏韩赵伐齐至桑丘郑败晋。  

是年齐伐燕取桑丘是时秦魏攻韩韩求救於齐齐桓公午召大臣而谋曰：蚤救之孰与晚救之驺忌曰：不。若勿救干曰：不救则韩。且折而入于魏不。若救之田臣思曰：过矣。君之谋也。秦魏攻韩楚赵必救之是天以燕予齐也。桓公曰：善乃阴告韩使者而遣之韩自以为得齐之救因与魏秦战楚赵闻之果起兵而救之齐因起兵袭燕取桑丘。  

二十三年赵袭卫不克拔魏黄城（在陈留）。  

二十四年魏韩赵伐齐至灵丘（齐威王元年因康公丧来伐）。  

二十五年蜀伐楚兹方（楚肃王四年）是年齐伐燕赵救之与中山战于房子。  

二十六年赵伐中山战于中人（中山唐县有中人亭）。  

烈王元年韩灭郑因徙都郑（韩哀侯二年）。  

三年燕败齐林狐（一作林营燕公三十年）。  

是年鲁伐齐入阳关（在钜平）晋伐齐至博陵。  

四年赵伐卫取都鄙（一作乡邑）七十三（赵成侯三年）。  

是年卫败赵于蔺魏伐齐取薛陵。  

五年魏伐楚取鲁阳道与秦战高安败之。  

六年赵伐齐于甄。  

是年魏败赵于怀（魏惠王元年）赵攻郑败之以与韩（韩与赵长子）。  

三年魏败韩于马陵（韩懿侯二年）是年赵败魏涿泽（一作浊泽）初魏武侯卒子（惠王也。）与公中缓争为太子公孙颀自宋入赵自赵入韩谓韩懿侯曰：魏与公中缓争太子君亦闻之乎！今魏得王错（魏大夫）挟上党固半国也。因而除之（除一作倍）破魏必矣。不可失也。懿侯说乃与赵成侯合军并兵以伐魏战於涿泽（在长社）魏氏大败魏君围赵谓韩曰：除魏君立公中缓割地而退我。且利韩曰：不可杀魏君人必曰：暴割地而退人必曰：贪不如两分之魏分为两不强於宋卫则我终无魏之患矣。赵不听韩不说以其少卒夜去惠王之所以身不死国不分者二家谋不和也。若从一家之谋则魏必分矣。故曰：君终无子其国可破也。  

显王元年齐伐魏取观津（今之卫县一说献观以和齐）是年赵侵齐至长城。  

三年秦败韩魏洛阳（秦献公十二年一说魏城武堵为秦所败）。  

是年赵与齐战阿下。  

四年魏伐宋取仪台（一作义台）。  

是年赵伐卫取甄。  

五年秦章乔（一云车骑）与晋战于石门斩首六万。  

是年秦攻魏赵救之石阿。  

六年秦攻魏少梁赵救之。  

七年魏伐韩败于浍（一作会）。  

是年秦使庶长国伐魏战少梁虏其太子（一云：虏魏将公孙）取庞。  

八年魏伐赵取皮牢赵与韩攻秦。  

九年赵助魏。  

十一年秦败韩西山（秦孝公四年韩昭侯元年）。  

十二年宋取韩黄池（在平丘）魏取韩朱。  

十四年秦魏侵宋黄池宋复取之。  

十五年秦与魏战元里斩首七千取魏少梁是年魏围赵邯郸。  

十六年魏拔邯郸赵求救於齐齐威王召大臣而谋曰：救赵孰与勿救驺忌子曰：不如勿救于朋曰：不救则不义。且不利威王曰：何也。对曰：夫魏氏并邯郸其於齐何利哉！。且夫救赵而军其郊是赵不伐而魏全也。故不如南攻襄陵以弊魏邯郸拔而乘魏之弊威王从其计使田忌南攻襄陵十月邯郸拔齐因起兵击魏大败之桂陵。  

十七年秦卫鞅为大良造将兵伐魏安邑降之是年诸侯围魏襄陵。  

十八年秦卫鞅围固汤降之秦攻赵蔺。  

二十二年赵公子范袭邯郸不胜。  

二十五年赵攻齐拔高唐。  

二十七年赵公子刻攻魏。  

二十八年魏伐赵（赵肃侯九年）赵告急齐宣王用孙子计救赵击魏魏遂大兴师使庞涓将而令太子申为上将军过外黄外黄徐子（徐子外黄人也。外黄时属宋）谓太子曰：臣有百战百胜之术太子曰：可得闻乎！客曰：固愿效之曰：太子自将攻齐大胜并莒则富不过有魏贵不益为王。若战不胜齐则万世无魏矣。此臣之百战百胜之术也。太子曰：诺请必从公之言而还矣。客曰：太子虽欲还不得矣。彼劝太子战攻欲啜汁者众太子虽欲还恐不得矣。太子因欲还其御曰：将出而还与北同太子果与齐人战败於马陵（在元城）齐虏魏太子申杀将军涓军遂大破。  

二十九年秦赵齐共伐魏秦将商君诈魏将军公子邛而袭夺其军而破之。  

三十年秦与晋战岸门。  

三十四年秦拔韩宜阳。  

三十六年秦败魏将龙贾军四万五千于雕阴（在上郡）是年楚围齐於徐州（楚成王七年）赵围魏黄不克。  

三十七年魏与齐伐赵（魏襄王三年齐宣王十一年）赵决河水灌之兵去。  

是年齐伐燕取十城（燕易王元年齐宣王十一年因燕丧伐之苏秦说齐还燕十城）三十九年秦围魏焦曲沃（秦惠文王八年）予秦河西之地。  

四十年秦渡河取魏汾阴皮氏围焦降之。  

是年魏伐楚败之陉山（在密县楚威王十一年）。  

四十一年秦公子桑围魏蒲阳降之。  

是年赵疵与秦战败秦杀疵河西取代蔺离石。  

四十四年魏败韩韩举（韩宣惠王八年）。  

四十五年秦相张仪将兵取陕。  

四十六年楚使柱国昭阳将军而攻魏破之於襄陵得八邑。又移兵而攻齐齐王患之（怀王六年昭阳移和而攻齐军门曰：和）陈轸为秦使齐齐王曰：为之奈何陈轸曰：王勿忧请令罢之即往说昭阳昭阳引兵去。  

四十七年秦取魏曲沃平周。  

慎靓王二年秦击韩取鄢（於乾切今鄢陵县）。  

三年魏韩赵楚燕五国击秦不胜而去（是岁秦惠文王後七年魏哀王元年韩宣惠王十五年赵武灵王八年楚怀王十一年燕王哙三年）。  

四年赵韩魏共击秦秦败赵斩首八万级。又败韩于鱼虏得韩将鲠申差於浊泽（一云：鲠申差长社有浊泽）韩氏急公仲谓韩王曰：与国非可恃也。今秦之欲伐楚久矣。王不如因张仪为和於秦赂以一名都具甲与之南伐楚此以一易二之计也。韩王曰：善乃警公仲之行将西购於秦楚王闻之大恐召陈轸告之陈轸曰：秦之欲伐楚久矣。今。又得韩之名都一而具甲秦韩并兵而伐楚此秦所祷祀而求也。今已得之矣。楚国必伐矣。王听臣为之警四境之内起师言救韩命战车满道路发信臣多其车重其币使信王之救己也。纵韩不能听我韩必德王也。必不为雁行以来是秦韩不和也。兵虽至楚不大病也。为能听我绝和於秦秦必大怒以厚怨韩韩之南交楚必轻秦轻秦其应秦必不敬是因秦韩之兵而免楚国之患也。楚王曰：善乃警四境之内兴师言救韩命战车满道路发信臣多其车重其币谓韩王曰：不国虽小已悉发之矣。愿大国遂肆志於秦不将以楚徇韩韩王闻之大说乃止公仲之行公仲曰：不可夫以实伐我者秦也。以虚名救我者楚也。王恃楚之虚名而轻绝︹秦之敌王必为天下大笑。且楚韩非兄弟之国也。又非素约而谋伐秦也。已有伐形因发兵言救韩此必陈轸之谋也。且王已使人报於秦矣。今不行是欺秦也。夫轻︹秦而信楚之谋臣恐王必悔之韩王不听遂绝於秦秦因大怒益甲伐韩大战楚救不至。  

是年齐败魏赵於观泽（一作观津齐泯王七年）。  

五年秦使司马错击蜀灭之。  

是年秦取赵中都西安阳邑（一云：西都及中阳。又云：中都西阳）。  

六年秦伐韩取石章败赵将军英（一作赵将泥一作赵将庄）。  

赧王元年秦使樗里子伐魏焦降之（一云取曲沃）败韩岸门斩首万其将犀首走。  

二年秦樗里子击赵蔺阳虏赵将公子繇通（一云虏将赵庄）。  

三年秦庶长章与韩击楚於丹阳虏其将屈モ斩首八万。又攻楚汉中取地六百里置汉中郡楚围雍氏秦使庶长疾（樗里子也。）助韩而东攻齐到蒲助魏攻燕是年齐赵攻魏魏击齐虏声子於濮与秦击燕初燕王哙立以国让其相子之事皆决於子之三年国大乱将军市被与太子平攻子之不克将军市被及百姓反攻太子平将军市被死以徇因构难数月死者数万众人恫恐百姓离志孟子谓齐王曰：今伐燕此文武之时不可失也。王因令章子将五郡之兵（章子齐人见孟子）以因北地之众以伐燕士卒不战城门不闭燕君哙死齐大胜（年表云：君及太子哙子之皆死汲蒙纪年田齐人擒子之而醢其身）。  

四年秦伐楚取召陵魏围卫。  

七年秦使甘茂庶长封伐韩宜阳（秦武王三年韩襄王四）。  

八年秦肱宜阳斩首六万涉河城武遂。  

是年赵王北略中山之地至房子遂伐之北至无穷西至河登黄华之上。  

九年秦击魏皮氏未拔而解（秦昭王元年）。  

是年赵王略中山地至宁葭西略胡地至榆中林胡王年献马归使楼缓之秦伊液之韩王贲之楚富丁之魏赵爵之齐代相赵固主胡致其兵。  

十一年赵王攻中山赵衤召为右军许钧为左军公子章为中军王并将之牛翦将车骑赵希并将胡伐赵与之陉（一作陆。又作陉或宣言赵与之陉陉者山绝之名常山有井陉中山有苦陉上党有阏与）合军曲阳攻取丹丘华阳鸱之墓（华一作夹鸱一作鸿）王军取高阝石邑（在常山）封龙东垣中山献四邑请和王许之罢兵。  

十二年秦拔魏蒲坂晋阳封陵取韩武遂是年赵攻中山。  

十四年蜀反秦司马错往诛蜀守恽（一作）。  

是年秦取韩穰赵攻中山魏韩齐与秦击楚败楚将军唐昧於重丘齐使公子将大有功秦庶长奂斩首二万。  

十五年秦击楚斩首三万攻襄城（攻一作取）杀景缺（一作景快）是年赵攻中山攘地北至燕代西至云   中九原。  

十六年秦使将军芊戎攻楚取新市八城（江夏有新市县）。  

十七年魏韩齐共击秦於函谷败之是年秦败楚十六城（楚顷襄王元年）。  

十九年魏韩齐宋中山五国击秦至盐氏而还秦与韩武遂和（一作监氏一云：秦与韩魏河北及封陵）。  

二十年秦尉错拔魏襄城（魏昭王元年）是年赵与齐燕共灭中山迁其王於肤施（在上郡是年赵惠文王四年一说在三年）。  

二十一年魏与秦战解不利是年秦向寿伐韩武始（魏郡有武始县）左更白起攻新城。  

二十二年韩使公孙喜率周魏击秦秦左更白起败韩魏二十四万于伊关虏公孙喜拔五城（韩王三年）。  

二十三年秦大良造白起攻魏取垣复予之攻楚取宛。  

二十四年秦左更错取轵及邓（河内有轵县南阳有邓县）拔韩宛城。  

二十五年赵梁将与齐合军攻韩至鲁关下。  

二十六年秦客卿错击魏至轵取城大小六十一。  

二十七年秦拔赵梗阳（在太原）。  

是年赵董叔与魏氏伐宋得河阳於魏。  

二十八年秦拔魏新垣曲阳之城。  

是年赵赵梁将兵攻齐。  

二十九年秦将错攻魏魏安邑秦出其人。又败韩兵夏山赵韩徐为将攻齐。  

是年齐伐宋秦昭王怒曰：吾爱宋与爱新城阳晋同韩聂与吾友也。而攻吾所爱何也。苏代为齐谓秦王曰：韩聂之攻宋所以为王也。齐︹辅之以宋楚魏必恐恐必西事秦是王不烦一兵不伤一士无事而割安邑也。此韩聂之所祷於王也。秦王曰：吾患齐之难知一从一衡其说何也。对曰：天下国令齐可知乎！齐以攻宋其知事秦以万乘之国自辅不西事秦则宋治不安中国白头游敖之士皆积智欲离齐秦之交伏轼结轶西驰者未有一人言善齐者也。伏轼结轶东驰者未有一人言善秦者也。何则皆不欲齐秦之合也。何晋楚之智而齐秦之愚也。晋楚合必议齐秦齐秦合必图晋楚请以此决事秦王曰：诺，於是齐伐宋宋王出亡死於温。  

三十年秦将蒙武拔齐列城九（一云：赵相国乐毅将赵秦韩魏燕攻齐取灵丘）。  

三十一年秦尉斯离与韩魏燕赵共击齐攻之是时燕以乐毅为上将军与秦楚三晋合谋以伐齐齐兵败王出亡於外燕兵独追北入至临尽取齐宝烧其宫室宗庙城之不下者唯独聊莒即墨其馀尽属燕。  

三十二年秦拔魏安城（汝南有安城县）兵至大梁而还（燕赵救之）是年赵廉颇将攻齐昔阳取之（乐平沾县东有昔阳城）。  

二十三年齐拔赵两城是时乐毅将赵师攻魏伯阳而秦怨赵不与已击齐乃伐赵。  

三十四年秦拔赵石城（右北平有石城县）是年赵王再之卫东阳决河水伐魏氏。  

三十五年秦白起击赵取光狼城斩首二万（一云三万）池动坏城赵使赵奢将攻齐麦丘取之。  

是年秦将错发陇西因蜀击楚黔中拔之楚与秦汉北及上庸地（楚项襄王十九年）。  

三十六年秦拔楚鄢西陵（一云：鄢邓杀罪人迁之）是年赵廉颇将攻齐。  

三十七年秦白起击楚拔郢烧夷陵更东至竟陵以为南郡楚顷襄王亡走陈。  

三十八年秦蜀守。若伐楚拔巫黔中。  

三十九年秦白起击魏南城（一作两城魏安王元年）。又拔楚江旁。  

是年赵楼昌将攻魏几不能取廉颇将攻几取之。  

四十年秦拔魏两城军大梁下韩使暴越来救为秦所败与秦温以和。  

是年赵廉颇将攻魏房子（属常山）拔之因城而还。又攻安阳取之。  

四十一年赵与魏共击秦秦将白起破赵华阳得一将军。又拔魏四城斩首四万。  

四十二年秦客卿胡伤攻魏卷（河南有卷县）蔡阳长社取之击芒卯华阳破之（华阳亭名在密县）斩首十五万魏入南阳以和。  

四十三年楚使三万人助三晋伐燕。  

四十四年赵蔺相如伐齐至平邑。  

四十五年秦韩相攻而围赵阏与（音焉与在上党）赵使赵奢将击秦大败之。  

是年秦客卿灶攻齐取刚寿予穰侯。  

四十六年秦中更胡伤攻赵阏与不拔。  

四十七年秦听范雎谍使五大夫魏绾伐魏拔怀城。  

四十九年秦拔魏廪丘怀（或作邢丘。又作妻阝丘）。  

五十年秦拔赵三城（赵孝成王元年）赵王新立太后用事秦急攻之赵氏求救於齐齐曰：必以长安君为质乃出太后不肯左师触龙谏之，於是为长安君约车百乘质於齐齐兵乃出。  

是年齐田单将赵师攻燕中阳（一作中人）拔之。又攻韩注人拔之（韩惠王七年）。  

五十一年秦拔韩陉城汾旁（一云：白起攻韩拔九城斩首五万）。  

五十二年秦击韩於太行。  

五十三年秦五大夫贲攻韩取十城取楚州。  

五十四年赵使廉颇距秦於长平初秦击韩於太行上党守冯亭使者至赵曰：韩不能守上党入之於秦其吏民皆安为赵不欲为秦有城邑十七愿再拜入之赵听王所以赐吏民王大喜召平阳君豹告之曰：冯亭入城市邑十七受之何如对曰：圣人甚祸无故之利王曰：人怀吾德何谓无故乎！对曰：夫秦蚕食韩氏地中绝不令相通固自以为坐而受上党之地也。韩氏所以不入於秦者欲嫁其祸於赵也。秦服其劳而赵受其利虽︹大不能得之於小弱小弱顾能得之於︹大乎！，岂可谓非无故之利哉！。且夫秦以牛田之水通粮蚕食上乘倍战者裂上国之地其政行不可与为难必勿受也。王曰：今发百乘之军而攻逾年历岁未得一城也。今以城市邑十七币吾国此大利也。赵豹出赵王召平原君与赵禹而告之对曰：发百万之军而攻逾岁未得一城今坐受城市邑十七此大利不可失也。王曰：善乃令赵胜受地告冯亭曰：敝国使者臣胜敝国君使胜致命以万户都三封太守千户都三封县令皆世世为侯吏民皆益爵三级吏民能相安皆赐之六金冯亭垂涕不见使者曰：吾不处三不义也。为主守地不能死国不义一矣。入之秦不听主令不义二矣。卖主地而食之不义三矣。赵遂发兵取上党廉颇将军军长平五十五年秦将白起破赵齐楚救之秦计曰：齐楚救赵亲则退兵不亲遂攻之赵无食请粟於齐齐不听周子曰：不如听之以退秦兵不听则秦兵不却是秦之计中而齐楚之计过也。且赵之於齐楚蔽也。犹齿之有唇也。唇亡则齿寒今日亡赵明日患及齐楚。且救赵之务宜。若奉漏瓮沃焦釜也。夫救赵高义也。却秦显名也。义救亡国威却︹秦之兵不务为此而务爱粟为国计者过矣。齐王弗听秦破赵於长平四十馀万遂围邯郸。  

五十六年秦军分为三军白起归王将伐赵武安皮牢拔之司马梗北定太原尽有韩上党正月兵罢复守上党其十月五大夫陵攻赵邯郸。  

五十七年正月秦益发卒佐陵陵战不善令王代将其十月将军张唐攻魏为蔡尉捐弗守。  

五十八年十月秦张唐攻郑拔之十二月益发卒军汾城旁王攻邯郸不拔（一云：魏公子无忌楚春申君救邯郸秦兵解去）去还奔汾军馀攻秦军斩首六千晋楚流外河死二万人（楚一作走）攻汾城拔从唐拔宁（一作曼赵邑也。）新中宁新中更名安阳（魏郡有安阳县）。  

五十九年秦将军扌攻韩取阳城负黍斩首四万攻赵取二十馀县首虏九万。  

是年燕攻赵昌壮（一作）五月拔之赵将乐乘庆舍攻秦信梁军破之（庄韩魏楚救赵新中秦兵罢是岁周赧王卒此後以秦年为首）。  

秦昭王五十二年楚取鲁（楚考烈王八年）。  

五十六年燕伐赵（燕王喜四年）为赵所破杀栗腹初燕王令丞相栗腹约以五百金为赵王酒还归报燕王曰：赵氏壮者皆死长平其孤未壮可伐也。王召昌国君乐间而问之对曰：赵四战之国也。其民习兵伐之不可王曰：吾以众伐寡二而伐一可乎！对曰：不可王曰：吾即以五而伐一可乎！对曰：不可燕王大怒群臣皆以为可燕卒起二军车二千乘栗腹将而攻高阝（在常山今高邑）卿秦将而攻代廉颇为赵将破杀栗腹虏卿秦乐间（世家云：廉颇围燕）。  

庄襄王元年秦使蒙骜伐韩韩献成皋荥阳秦界至大梁。  

是年楚灭鲁赵假相大将武襄君乐乘攻燕围其国三年赵延陵钧率师从相国信平君助魏攻燕。  

是年秦使蒙骜攻魏高都拔之。又攻赵榆次新城狼孟取三十七城。  

三年秦将王击韩上党拔之。  

是年魏公子无忌率五国兵败秦军于河外走蒙骜。  

赵孝成王二十一年赵廉颇将攻繁阳（在顿丘）取之（是岁秦始皇三年此後秦诸侯并入闰位勋业门）。  

悼襄王二年赵使李牧将攻燕拔武遂（属河间一云属安平）方城（属有督亢亭）。  

三年赵使庞暖将攻燕禽其将剧辛初剧辛故居赵与庞暖善巳而亡走燕燕见赵数困于秦而廉颇去令庞暖将也。故因赵弊攻之问剧辛辛曰：庞暖易与耳燕使剧辛将击赵赵使庞暖击之取燕军二万杀剧辛。  

四年庞暖将赵楚魏燕之锐师攻秦蕞（在新丰）不拔移攻齐取饶安（在渤海。又云：饶属北海安属平原）。  

五年傅抵将居平邑庆舍将东阳河外帅守河梁（河门右）。  

九年赵攻燕取阳城兵未除秦攻邺拔之（令饶阳一作拔阏与邺九城）。  

## ●卷二百五十二  

列国君部复邦训练御备交质行罚复邦。  

古之诸侯选贤立嫡树之成法所以寅奉宗庙长守富贵者也。乃有立嗣靡淑怠弃先业流离奔走不保其社稷者矣。复有贻谋弗臧延及後嗣艰难勤苦克复其疆土者焉昔周室之兴也。列爵分土及其衰也。以众暴寡攻战守御日不暇给民弃不保时而有之至於因人以兴或大其祚修德以复或启其宗或霸主以大义固存或国人以众心见纳繇是再奉斋酎以见宗┙不失旧物而处於民上《传》曰：或多难以固其国非德义孰能之哉！。  

鲁隐公五年春晋曲沃庄伯以郑人邢人伐翼王使尹氏武氏助之翼侯奔随（曲沃晋别封文侯弟成师之邑庄伯成师之子翼晋旧都尹氏武氏周大夫也。晋侯君翼故谓之翼侯）。  

六年翼九宗五正顷父之子嘉父逆晋侯于随（五正五官之长九宗一姓为九族顷父之子嘉父晋大夫）纳诸鄂晋人谓之鄂侯（鄂侯晋别邑不得复入翼故别居鄂）。  

十一年七月公会齐侯郑伯伐许壬午入许许公奔卫郑伯使许大夫百里奉许叔以居许东偏（许叔许庄公之弟）桓公十六年许叔入于许。  

桓公三年芮伯万之母芮姜恶芮伯之多宠人也。故逐之出居于魏四年秋秦师侵芮败焉冬王师秦师围魏执芮伯以归（芮伯出居魏芮更立君秦为芮所败故以芮伯归将欲纳之）十年秋秦人纳芮伯万于芮。  

十一年夏郑庄公卒初祭封人仲足有宠於庄公庄公使为卿为公取邓曼生昭公故祭仲立之（曼邓姓昭公名忽）宋雍氏女於郑庄公曰：雍吉生厉公（雍氏吉姓宋大夫也。）雍氏宗有宠於宋庄公故诱祭仲而执之曰：不立突将死（突厉公名）亦执厉公求赂焉祭仲与宋人盟以厉公归而立之九月丁亥昭公奔卫己亥厉公立十五年春祭仲专郑伯患之使其胥雍纠杀之雍姬知之遂告祭仲祭仲杀雍纠厉公出奔蔡六月乙亥昭公入九月郑伯突因栎人杀檀伯而遂居栎（栎郑别都也。会伯郑守栎大夫）。  

十七年郑高渠弥杀昭公而立公子十八年齐人杀子祭仲逆郑子于陈而立之（昭公弟子仪也。）。  

庄公十四年春厉公自栎侵郑及大陵获傅瑕傅瑕曰：苟舍我吾请纳君与之盟而赦之六月甲子瑕杀郑子及其二子而纳厉公。  

十六年十一月卫侯朔出奔齐（惠公名朔）初卫宣公於夷姜生急子属诸右公子为之娶於齐而美宣公取之生寿及朔属诸左公子宣姜与公子朔构急子（宣姜宣公所娶子妻）公使诸齐使盗待诸莘将杀之寿子载其旌以先盗杀之急子至。又杀之二公子皆怨惠公左公子泄右公子职立公子黔牟惠公奔齐庄公五年公会齐人宋人陈人蔡人伐卫纳惠公六年夏六月卫侯入于卫放黔牟杀左右公子僖公十五年九月晋惠公与秦穆公战于韩原秦获晋侯以归晋大夫反首拔舍（反首乱垂下也。拔草舍止坏形毁服）秦伯使辞焉曰：二三子何其戚也。寡人之从君而西也。亦晋之妖梦是践岂敢以至（狐突不寐而与神言。故曰：妖拔申生与突言帝许罚有罪今将晋君而西以厌息此语践厌也。）晋大夫三拜稽首曰：君履后土而戴皇天皇天后土实闻君之言穆姬闻晋侯至以太子弘与女简璧登台而履薪焉（莹康公名弘其母弟也。简璧弘姊妹古之宫闭者皆居之台以抗绝之穆姬惠公之妹欲自罪故登台而荐之以薪左右上下者皆履柴乃得）使以免服衰逆。且告（通免衰遭丧之服令行人服此服迎秦伯。且告将以耻辱自杀）曰：上天降灾使我两君匪以玉帛相见而以兴戎。若晋君朝以入则婢子夕以死夕以入则朝以死唯君裁之乃舍诸灵台（在京兆县周之故台亦所以抗绝令不得通外内）大夫请以入公曰：获晋侯以厚归也。既而丧归焉用之（。若将晋侯入则夫人或自杀）大夫其何有焉（何有犹何得）。且晋人蹙忧以重我（谓反首拔舍）天地以要我不图晋忧重其怒也。我食吾言背天地也。（食消也。）重怒难任背天不祥必归晋君（任当也。）公子絷曰：不如杀之无聚慝焉（公子絷晋大夫恐夷吾归复相聚为恶）子桑曰：归之而质其太子必得大成晋未可灭而杀其君祗以成恶（祗也。）。且史佚有言无始祸（史佚周武王时太史尹佚）无怙乱（恃人乱为己利）无重怒重怒难任陵人不祥乃许晋平晋侯使乞告瑕吕饴甥。且召之（乞晋大夫也。瑕吕饴甥即吕甥也。盖姓瑕吕名饴甥字子金晋侯闻秦将许之平故告吕甥召使迎已）子金教之言曰：朝国人而以君命赏（恐国人不从故先赏之於朝）。且告之曰：孤虽归辱社稷矣。其卜贰圉也。（贰代也。圉惠公太子怀公名）众皆哭（哀国君不还）晋，於是乎！作爰田（分公田之税应入公者爰之於所赏之众）吕甥曰：君亡之不恤而群臣是忧惠之至也。将。若君何众曰：何为而可对曰：征缮以辅孺子（征赋也。缮治也。孺子太子圉）诸侯闻之丧君有君群臣辑睦甲兵益多好我者劝恶我者惧庶有益乎！众说晋阴饴甥会秦伯盟于王城（阴饴甥即吕甥也。食采於阴。故曰：阴饴甥王城秦地冯翊临晋阳县东有王城今名武乡）秦伯曰：晋国和乎！对曰：不和小人耻失其君而悼丧其亲（痛其亲为秦所杀）不惮征缮以立圉也。曰：必报雠宁事戎狄君子爱其君而知其罪不惮征缮以待秦命曰：必报德有死无二是以不和秦伯曰：国谓君何对曰：小人谓之不免君子恕以为必归小人曰：我毒秦秦岂归君君子曰：我知罪矣。秦必归君贰而执之服而舍之德莫厚焉刑莫威焉服者怀德贰者畏刑此一役也。（言还惠公使诸侯威服复可当一事之功）秦可以霸纳而不定废而不立以德为怨秦不其然秦伯曰：是吾心也。改馆晋侯馈七牢焉十一月晋侯归。  

二十一年邾人灭须句须句子来奔因成风也。（须句成风家）成风为之言於公曰：崇明祀保小寡《周礼》也。（明祀太有济之祀保安也。）变夷猾夏周祸也。（此邾灭须句而曰：蛮夷昭二十三年叔孙豹曰：邾。又夷也。然则邾虽曹姓之国迫近诸戎杂用夷礼故极言之猾夏乱诸夷）。若封须句是崇捭济而祀纾祸也。二十二年春伐邾取须句反其君焉礼也。（得恤寡小之礼）。  

二十八年夏晋侯及楚战于城濮卫侯郑出奔楚初文公将伐曹假道于卫卫人弗许还自南河济侵曹伐卫取五鹿（五鹿卫地）城濮之战楚师败卫成公闻之惧出奔楚遂陈使元亘奉叔武以受盟或诉元亘於卫侯曰：立叔武矣。其子角从公，公杀之亘不废命奉夷叔以入守（夷叔武谥）六月晋人复卫侯宁武子与卫人盟于宛濮卫侯先期入叔武将沭闻君至喜捉走出前驱射而杀之元亘出奔晋（元亘以卫侯驱入杀叔武故至晋之）卫侯与元亘讼不胜执卫侯归之於京师三十年鲁公为请纳玉於王与晋侯皆十王许之乃释卫侯归于卫卫侯使赂周冶廑曰：苟能纳我吾使尔为卿（二子卫大夫）周冶杀元亘及子子仪（子仪段母弟不书杀贼也。）公入祀先君周冶既服将命（服卿服将入庙受命）周先入及门遇疾而死冶廑辞卿（见周死而惧）。  

是年晋文公执曹伯晋侯有疾曹伯之竖侯犭需货筮史（竖掌通内外者史晋大夫）使曰：以曹为解（以灭曹为解故）齐桓为会而封异姓（封邢卫）今君为会而灭同姓曹叔振铎文之昭也。（叔振铎曹始封君文王之子）先君唐叔武之穆也。且合诸侯而灭兄弟非礼也。与卫偕会（私许复曹卫）而不与偕复非信也。同罪异罚非刑也。（卫已复曹未复）礼以行义信以守礼刑以正邪舍此三者君将。若之何公复曹伯。  

成公九年秋郑伯如晋晋人讨其贰於楚也。执诸铜公孙申谋之曰：我出师以围许（示不畏晋）为将改立君者而纾晋使（纾缓也。勿亟遣使诣晋示欲更立君）晋必归君十年四月栾武子曰：郑人立君我执一人焉何益不如伐郑而归其君以求成晋侯有疾五月晋立太子州蒲以为君而会诸侯伐郑郑子罕赂以襄钟（子罕穆公子襄钟郑襄公之庙钟）子然盟于泽子驷为质（子然子驷皆穆公子荥阳卷县东有修武亭）辛巳郑伯归。  

十三年五月公会诸侯伐秦曹伯庐卒于师（庐曹宣公也。）曹人使公子负刍守使公子欣时逆曹伯之丧（负刍曹成公也。）秋负刍杀其太子而自立也。诸侯乃请讨之晋人以共役之劳请俟他年。  

十五年三月公会诸侯盟于戚晋人执曹伯归于京师。  

十六年六月曹伯归自京师（为晋侯所赦故书归）。  

襄公十四年二月卫侯（卫献公也。名ぅ）出奔齐初献公戒孙《文子》宁惠子食皆服而朝（朝服待命而朝）日旰不君射鸿於囿二子从之不释皮冠而与之言二子怒孙《文子》如戚孙蒯入使（蒯《文子》之子）公饮之酒使大师歌巧言之卒章（其诗云：彼何人斯居何之麋无拳无勇职为乱阶喻《文子》居河上而欲为乱太师掌乐大夫）蒯惧告《文子》《文子》曰：君忌我矣。弗先必死（欲先公作乱）公使子乔子伯子皮与孙子盟于丘宫（丘宫近戚之地）孙子皆杀之四月己未公如鄄使子行於孙子孙子。又杀之公出奔孙氏追之败公徒于阿泽卫人立公孙剽（剽穆公孙殇公）二十年卫宁惠子疾召悼子（悼子宁喜）曰：吾得罪於卫君悔而无及也。名藏在诸侯之策曰：孙林父甯殖出其君君入则掩之。若能掩之（。若能掩之）则吾子也。若不能犹有鬼神吾有馁而已不来食矣。悼子许诺惠子遂卒二十五年八月献公入于夷仪使与宁喜言（求复国也。）宁喜许之右宰曰：不可获罪於两君（前出献公今式剽）天下谁畜之悼子曰：吾受命於先人不可以贰二十六年二月庚寅宁喜右宰伐孙氏不克宁子出舍於郊（欲奔）国人召宁子复攻孙氏克之孙林父以戚如晋（以邑属晋）甲午卫侯入（又云：卫献公奔齐殇公立封公孙林父於宿十二年宁喜与孙林父争宠相恶殇公使宁喜攻孙林父林父奔晋复求入故卫献公献公在齐景公闻之与献公如晋求入晋为伐卫诱与盟卫殇公会晋平公平公执殇公与宁喜而复入卫献公献公亡在外十三年而後入）。  

昭公三年北燕伯款出奔齐（简公也。）公多嬖宠欲去诸大夫而立其宠人燕大夫比以杀公之外嬖（比相亲也。）公惧奔齐十二年高偃帅师纳北燕伯于唐因其众也。（言因唐众欲纳之故得先入唐唐燕别邑也。不言於燕未得国）。  

二十年六月卫公孟絷狎齐豹（公孟灵公兄也。狎轻也。）夺之司寇与鄄（鄄豹邑也。）有役则反之无则取之（絷足不良故有役则以官邑还豹使行）公孟恶北宫喜褚师圃欲去之（喜贞子也。）丙辰卫侯在平寿（卫侯卫灵公元也。）公孟有事於盖获之门外齐子氏帷於门外而伏甲焉用戈击公孟杀之公闻乱乘驱自阅门入公载宝以出如死鸟（死鸟卫地也。）齐氏之宰渠子召北宫子（北宫喜也。）北宫氏之宰不与闻谋杀渠子遂伐齐氏灭之丁巳晦公入与北宫喜盟于彭水之上七月戊午朔盟国人。  

定公四年冬蔡侯吴子唐侯伐楚十一月庚午二师陈于柏举楚师乱吴师大败之五战及郢己卯楚子（楚昭王名王居）取其妹季芈畀我以出涉雎庚寅吴入郢楚子奔郧郧公之弟怀曰：平王杀吾父（父曼成然）今我杀其子不亦可乎！郧公止之然恐其杀昭王乃与王出奔随昭王之出郢也。使申包胥（楚大夫王孙包胥）请救于秦秦以车五百乘救楚楚亦收馀散兵与秦击吴五年六月败吴於沂（楚地）会吴王弟夫见吴王兵伤败乃亡归自立为王阖闾闻之引兵出楚归击夫夫败奔楚楚封之堂号为堂氏九月昭王归入郢哀公二年卫侯元卒乃立辄（辄元之孙蒯聩之子）六月晋赵鞅纳卫太子于戚（卫太子蒯聩也。是为庄公）十五年冬孔《文子》之竖浑良夫与太子入栾宁奉卫侯辄来奔十七年三月晋赵鞅使告于卫曰：君之在晋也。志父为主请君。若太子来以免志父不然寡君其曰：志父之为也。（恐晋君谓志父教使不来）卫侯辞以难太子。又使之（诉父故速得其处）六月赵鞅围卫十月复伐卫入其郛将入城卫人出庄公而与晋平晋立襄公之孙般师而还十一月卫侯自鄄入（庄公也。）般师出辛巳石圃作难公入于戎州巳氏（巳氏戎人姓）遂杀之卫人复般师而立之十二月齐人伐卫立公子起（起灵公子）执般师以归舍诸潞十八年卫石圃逐其君起起奔齐卫侯辄自齐复归。  

七年鲁人伐邾遂入邾以邾子益来（益邾隐公也。）献于毫社（以其亡国与殷同）囚诸负瑕负瑕故有绎（负瑕鲁邑高平南平阳西北有瑕丘城前者鲁得邾之绎民使在负瑕故使相就以辱之）邾茅夷鸿以束帛乘韦自请救于吴（无君命故言自）。  

八年吴伐我为邾故伐鲁吴人行成（求与鲁成）齐侯使如吴请师将以伐鲁乃归邾子邾子。又无道吴子使太宰子馀讨之囚诸楼台存之以棘（存拥也。）使诸大夫奉太子革以为政十年邾隐公来奔遂奔齐二十二年自齐奔越曰：吴为无道执父立子越人归之太子革奔齐。  

○列国君部　训练  

昔禄去周室王道寝衰故礼乐征伐自诸侯出众者得以暴寡︹者得以凌弱其国大者或僭作五军其土狭者或窃置三卿其有以大阅於秋治兵於庙定霸争雄更胜迭负盖有黩武佳兵之志无吊民问罪之举徒使虮虱生於甲胄肝脑横於原野览之信史良有悲夫。  

鲁桓公六年秋大阅（齐为大国以戎事徵诸侯之戌鲁人惧之故以非时简车马）庄公八年正月甲午治兵（治兵於庙习号令将以围成）传治兵於庙礼也。  

僖公二十七年秋楚子将围宋使子文治兵於暌（子文时不为令尹故云：使治兵习号令也。暌楚之邑）终朝而毕不戮一人（终朝自旦及食时也。子文欲委重於子玉故其事略）子玉复治兵於（子玉为令尹故楚邑）终日而毕鞭七人贯三人耳冬楚子及诸侯围宋宋公孙固如晋告急，於是乎！于被庐（晋侯以春礼改政令敬其始也。被庐晋地）作三军（闵元年晋献公作三军今复大国之礼）。  

二十八年冬晋侯作三行以御狄荀林父将中行屠击将右行先蔑将左行（晋置上中下三军命复置三行以辟天子六军之名三行无佐疑大夫将）。  

三十一年秋晋于清原作五军以御狄（前作三行今罢之更为上下新军河东闻喜县有清原）。  

文公六年春晋于夷舍二军（前作五军今舍二军复三军之制夷晋地）宣公十四年夏晋侯伐郑告於诸侯焉而还（简阅车马）。  

昭公八年秋大于红自根牟至於商卫革车千乘（大数军实简车马也。根牟鲁东界琅琊阳都县有牟乡宋地鲁西境接宋卫也。言千乘明大。且见鲁众之大数也。）。  

十年秋七月伐莒取更阝（更阝莒邑名也。）。  

十三年夏晋将以诸侯来讨叔向曰：诸侯不可以不示威（知晋德薄欲以威服之）乃并徵会会于良七月治兵于邾南甲车四千乘（三十万人）叔向曰：诸侯有间矣。不可以不示众八月辛未治兵（习战）建而不旆（建立旌旗不曳其旆旆ヵ也。）壬申复旆之诸侯畏之（军将战则曳旆以恐之）。  

十一年五月大于北蒲。  

二十二年大于昌间。  

定公十三年夏大于比蒲（夏非时）。  

○列国君部　御备  

春秋《左氏传》曰：预备不虞古之善政。又曰：无务虽众不可恃也。是知御备之略有国者之所急也。矧周室既衰诸侯立政︹凌弱众暴寡交相侵伐无岁不有申严警备惟敌是御，於是乎！兴版筑之役以峻其城垒行田之令以简其军实斯所以谨其武守固其邦国者焉。  

鲁隐公七年夏城中丘（中丘在琅邪临沂县东北）九年夏城郎。  

桓公五年城祝丘（齐郑将袭纪纪人惧而来告故城祝丘）。  

十六年冬城向书时也。  

庄公二十八年冬筑（鲁下邑）非都也。凡邑有宗庙先君之主曰：都无曰：邑邑曰：筑都曰：城。  

二十九年十二月城诸及防（诸防皆鲁地）。  

僖公二年春王正月城楚丘（楚丘卫邑不言城卫卫未迁）。  

十有四年春诸侯城缘陵（缘陵杞邑辟淮夷迁都於缘陵）。  

三十一年秋晋于清原作五军以御狄（二十八年晋作三行今罢之更为上下新军河东闻喜县北清原）。  

文公七年三月城吾阝（因伐卸师以城吾阝吾阝鲁邑下县南有吾阝城备邾难）。  

十二年冬季孙行父帅师城诸及郓（郓莒鲁所争者城阳姑幕县南有员亭即郓也。以其远Τ外国故帅师城之）。  

十三年春晋侯使詹嘉处瑕以守桃林之塞。  

襄公十三年冬城防书事时也。（土功虽有尝节通以事间为时），於是将早城臧武仲请俟毕农事礼也。  

十五年夏齐侯围成贰於晋故也。（不畏霸主故敢伐鲁），於是乎！城成郛（郛郭也。）。  

十九年冬十一月城西郛惧齐也。（前年与晋伐齐。又铸其器为钟故）齐及晋平盟于大隧（大隧地名）故穆叔会范宣子于柯穆叔归曰：齐犹未也。不可以不惧乃城武城。  

昭公元年六月楚公子围使公子黑肱伯州犁城栎郏（黑肱王子围之弟也。县属南阳郏县属襄城栎今河南阳翟县三邑本郑地）。  

四年冬吴伐楚入棘栎麻（棘栎麻皆楚东鄙邑谯国邹县东北有棘亭汝阴新蔡县东北有栎亭）以报朱方之役（朱方役在此年秋）楚沈尹射奔命於夏（夏汉水曲入江今夏口也。吴兵在东北楚盛兵在东南以绝其後）箴尹宜咎城锺离（宜咎本陈大夫襄二十四年奔楚）启疆城巢然丹城州来（然丹郑穆公孙襄十九年奔楚）东国水不可以城彭生罢赖之师（彭生楚大夫罢斗韦龟城赖之师）。  

十九年楚工尹赤迁阴於下阴（阴县今属南乡郡）令尹子瑕城郏叔孙昭子曰：楚不在诸侯矣。其仅自完也。以持其世而已（迁阴城郏皆欲以自完守）。  

二十三年冬楚囊瓦为令尹（囊瓦子囊之孙子常也。代阳モ）城郢（楚用子囊遗言已筑城矣。今畏吴复增以自固）。  

二十九年冬晋赵鞅荀寅帅师城汝滨（赵鞅赵武孙也。荀寅中行荀吴之子汝滨晋所取陆浑也。）。  

定公六年冬城中城（公为晋侵郑故惧而城之）。  

十四年秋城莒父及霄（公叛晋助范氏故惧而城三邑也。）。  

哀公三年五月季孙斯叔孙州仇帅师城启阳（鲁党范氏故惧晋城启阳今琅琊开阳县）四年城西郛（鲁西郭备晋也。）。  

五年春城（北备晋田也。）。  

六年春城邾瑕（备晋也。任城亢父县北有邾娄城）。  

十一年夏公会吴子伐齐大败齐师秋季孙命修守备曰：小胜大祸也。齐至无日矣。（善有备）。  

郑公十五年韩景侯伐郑取雍丘郑城京。  

赵献侯十三年城平邑。  

肃侯十七年筑长城。  

武灵王二年城高阝。  

惠文王八年城南行唐（在常山）。  

孝成王十一年城元氏（常山有元氏县）。  

幽缪王迁元年城柏人。  

悼襄王元年大（一作）魏欲通平邑中牟之道不成。  

二年城韩皋。  

魏文侯六年城少梁。  

武侯二年城安邑王垣（垣县有王屋山也。）。  

八年复城少梁。  

十六年伐秦筑临晋元里。  

十七年击宋中山伐秦至郑还筑雒阳（一云：击中山置合阳。又世家云：攻秦至郑而还筑合阳雒阳）。  

三十二年伐郑城酸枣。  

惠王五年城武都。  

十九年诸侯围我襄陵筑长城塞固阳。  

秦厉公十六年堑阿旁补庞戏城（纪作河旁）。  

二十六年城南郑。  

灵公元年城堑河濑。  

十年补庞城籍姑。  

简公七年堑雒城重泉。  

献公二年城栎阳。  

孝公十九年城武城。  

惠王五年城武都。  

十九年筑长城塞固阳。  

武王四年拔韩宜阳涉河城武遂。  

楚怀王十年城广陵。  

○列国君部　交质  

战国之时诸侯并争干戈日寻变诈锋起既失盟誓之信乃有交质之约或因危以结好或匿诈以图和缔结未己祸败随焉虽其至亲无所顾惜礼所谓大信不约传有云：信不繇中苟非其时何救於患。  

郑武公庄公为平王卿士王贰于虢郑伯怨王王曰：无之故周郑交质王子狐为质於郑郑公子忽为质於周（王子狐平王子）。  

鲁文公十七年晋巩朔行成於郑赵穿公胥池为质焉十月郑太子夷石楚为质於晋。  

宣公十二年楚子围郑三月克之许之平潘入盟子良出质（潘楚大夫子良郑伯弟）。  

成公二年九月楚侵鲁及阳桥（阳桥鲁地）孟孙请往赂之公衡为质（公衡成公子）。  

十七年夏五月郑太子髡顽侯犭需为质於楚（侯犭需郑大夫）襄公元年正月诸侯之师围宋彭城齐人不会彭城晋人以为讨二月齐太子光为质於晋（光齐灵公太子）。  

定公三年蔡侯如晋以其子元与其大夫之子为质焉而请伐楚初蔡昭侯为两佩与两裘（佩佩玉也。）以如楚献一佩一裘於昭王昭王服之以享蔡侯蔡侯亦服其一子常欲之弗与三年止之蔡人固请献佩于子常蔡侯归及汉执玉而沈曰：余所有济汉而南者有。若大川。  

四年晋人使蔡灭沈楚为沈故围蔡蔡昭侯以其子乾与其大夫之子为质於吴与吴子伐楚。  

越王勾践自会稽反国使范蠡为大夫诸稽行成为质於吴二岁而吴归蠡。  

韩宣惠王十九年秦伐韩韩太子仓质於秦以和。  

楚怀王二十六年齐韩魏三国兵伐楚楚使太子入质於秦而请救秦遣兵救楚三国引兵去。  

二十七年秦大夫有私与楚太子斗楚太子杀之而亡归。  

二十九年秦复攻楚大破楚军死者二万杀将军景缺怀王恐乃使太子为质於齐以求平。  

楚顷襄王二十七年复与秦平而入太子为质於秦楚使左徒侍太子於秦三十六年顷襄王病太子亡归。  

齐王二十四年秦使泾阳君质於齐二十五年归泾阳君于燕陈翠合齐将令燕王之弟为质於齐燕王许诺太后闻之大怒曰：陈公不能为人之国则亦已矣。焉有离人子母者老妇欲得志焉陈翠欲见太后王曰：太后方怒子子其待之陈翠曰：无害也。遂入见太后曰：何瞿也。太后曰：赖得先王雁鹜之馀食不宜瞿者忧公子之。且为质於齐也。陈翠曰：人主之爱子也。不如布衣之甚也。非徒不爱子也。又不爱丈夫子独甚太后曰：何也。对曰：太后嫁女诸侯奉以千金赍玺百里以为人之终今王愿封公子百官持职群臣效忠曰：公子无功不当封今王之以公子为质也。且以为公子功而封之也。而太后弗听臣是以知人主之不爱丈夫子独甚也。且太后与王幸而在故公子贵大后千秋之後王弃国家而太子即位公子贱於布衣故非及太后与王封公子则公子终身不封矣。太后曰：老妇不知长者之计乃命公子束车制衣为行具。  

晋惠公八年使太子圉质秦秦归河东而妻之。  

赵孝成王元年秦伐赵拔三城赵王新立太后用事秦急攻之赵求救於齐齐曰：必以长安君为质兵乃出太后不肯大臣︹谏太后谓左右曰：复言长安君为质者老妇必唾其面左师触龙言愿见太后太后甚气而胥之入（胥犹须也。《梁传》曰：胥其出也。）徐趋而坐自谢曰：老臣病足曾不能疾走不得见会矣。窃自恕而恐太后体之有所苦也。故愿望见太后太后曰：老妇恃辇而行曰：食得毋衰乎！曰：恃鬻耳曰：老臣间者殊不欲食乃︹步日三四里少益嗜食和於身也。太后曰：老妇不能太后不和之色少解左师公曰：老臣贱息舒祺最少不肖而臣衰窃怜爱之愿得补黑衣之缺以卫王宫昧死以闻太后曰：敬诺年几何矣。对曰：十五岁矣。虽少愿及未填沟壑而之太后曰：丈夫亦爱怜少子乎！对曰：甚於妇人太后笑曰：妇人异甚对曰：老臣窃以为媪之爱燕后贤於长安君太后曰：君过矣。不。若长安君之甚左师公曰：父母爱子则为之计深远媪之送燕后也。持其踵为之泣念其远也。亦哀之矣。已行非不思也。祭祀则祝之曰：必无使反，岂非计长为子孙相继为王也。哉！太后曰：然左师公曰：念三世以前至於赵王之子孙为侯者其继有在者乎！曰：无有曰：微独赵诸侯有在者乎！曰：老妇不闻也。曰：此其近者祸及其身远者及其子孙岂人主之子孙则不善哉！位尊而无功奉厚而无劳而挟重器多也。今媪尊长安君之位而封之以膏腴之地多与之重器而不及今令有功於国一旦山陵摧长安君何以自於赵老臣以媪为长安君之计短也。故以为爱之不。若燕后太后曰：诺恣君之所使之，於是为长安君约车百乘质於齐齐兵乃出。  

魏安王三十年信陵君无忌率五国兵败秦军河外时魏太子增质於秦秦怒欲囚魏太子增或为增谓秦王曰：公孙喜固谓魏相曰：请以魏疾击秦秦王怒必囚增魏王。又怒击秦秦必伤今王囚增是喜之计中也。故不。若贵增而合魏以疑之於齐韩秦乃止秦昭襄王为质於燕武王死燕人送归得立。  

四十年秦悼太子死于魏归葬芷阳。  

四十二年立次子安国君为太子太子有子二十馀人中男子楚为质於赵昭王五十年使王围邯郸急赵欲杀子楚子楚与吕不韦谋行金六百斤予守者吏得脱亡赴秦军遂以得归（一云：秦质子异人质於赵处於聊城）。  

始皇四年秦质子归自赵赵太子出归国（赵世家云：秦召春平君因而留之泄钧为之请文信侯曰：春平君者赵王甚爱之而郎中妒之故相与谋曰：春平入秦秦必留之故相与谋而内之秦也。今君留之是绝赵而郎中之计中也。君不如遣春平君而留平都春平君者言行信於王王必厚割赵赎平都文信侯曰：善因遣之）。  

十五年燕太子丹入质於秦丹亡归。  

○列国君部　行罚  

夫作刑之意法天之震曜明罚之义本易之噬嗑盖所以齐众而禁暴辅世而助治者焉春秋列国力政专命至於结奸讨贰闲邪惩败亦必昭其罪戾于典刑繇是定霸之举众心以服干纪之戮一成不变斯所以临长臣庶申明宪度宁四封之守宰纠诸司之邪慝至於保世以滋大靖国而永命者曷尝不繇是哉！。  

鲁庄公六年夏卫侯入（臣钦。若等曰：卫惠公即位四年左公子泄右公子职立公子黔牟惠公奔齐八年而後衤复入）放公子黔牟於周放宁跪于秦杀左公子泄右公子职（宁跪卫大夫宥之以远曰：放）乃即位。  

十六年夏郑伯治与于雍纠之乱者（臣钦。若等曰：郑厉公即位四年祭仲专政公令雍纠杀之雍臣祭仲之女告其父遂杀雍纠公出居栎七岁复入）九月杀公子阏刖︹Θ（二子祭仲党刑足曰：刖）公父定叔出奔卫（共叔之孙定谥也。）三年而复之曰：不可使共叔无後於郑使以十月入曰：良月也。就盈数焉（数满於十）君子谓︹Θ不能卫其足（言其不能早避害）。  

十八年夏楚子杀其大夫阎敖初楚武王迁权于那处使阎敖尹之（权国名南郡当阳县东南有权城那处楚地南郡编县东南有那口城）及文王即位巴人伐申而惊其师（惊巴师）巴人叛楚而伐那处取之遂门于楚（攻楚城门）阎敖游涌而逸（涌水在南郡华容县阎敖既不能守城。又游涌水而走）楚子杀之。  

僖公四年夏齐人执陈辕涛涂初齐侯以诸侯之师伐楚楚屈完及诸侯盟陈辕涛涂谓郑申侯曰：师出於陈郑之间国必甚病（申侯郑大夫当有共给之费故）。若出於东方观兵於东夷循海而归其可也。（东夷郯莒徐夷也。观兵示威）申侯曰：善涛涂以告齐侯许之（许出东方）申侯见曰：师老矣。若出於东方而遇敌惧不可用也。若出於陈郑之间共其资粮扉履其可也。（扉草也。）齐侯说与之虎牢（还以郑邑赐之）执辕涛涂秋伐陈讨不忠也。（以涛涂为误军道）。  

十五年夏秦伯伐晋晋侯三败庆郑谏弗听及战于韩原公号庆郑庆郑曰：愎谏违卜固败是求。又何逃焉遂去之秦获晋侯以归及晋侯归（臣钦。若等曰：晋忠公即位六年为秦所虏复之）杀庆郑而後入。  

二十八年春晋侯伐曹令无入僖负羁之宫而免其族报施也。（报餮璧之施臣钦。若等曰：晋文公亡过曹僖负羁饣鬼餮璧焉）魏颠颉怒曰：劳之不图报於何有（二子各有从亡之劳）僖负羁氏（烧也。）魏伤於胸公欲杀之而爱其材（材力）使问。且视之病将杀之魏束胸见使者曰：以君之灵不有宁也。（言不以病故自安宁）距跃三百曲踊三百（距跃超越也。曲踊跳踊也。百犹励也。）乃舍之杀颠颉以犭旬于师夏与楚战于城濮晋中军风于泽（牛马因风而走皆失之）亡大旆之左旃（大旆旗名系曰：旆通帛曰：旃）祁瞒奸命（掌军旅事而不修为奸军令）司马杀之以徇于诸侯使茅筏代之师还济河舟之侨先归士会摄右（棹代舟之侨也。士会隋武子士之孙）秋七月振旅恺以入于晋杀舟之侨以犭旬乎！国民，於是大服君子谓文公其能刑矣。三罪而民服（三罪颠颉祁瞒之侨）诗云：惠此中国以绥四方不失赏刑之谓也。  

是年夏楚令尹子玉与晋战败于城濮楚王使谓之曰：大夫。若入其。若申息之老何（申息二邑子弟皆从子玉而死言何以见其父老）子西孙伯曰：得臣将死二臣止之曰：君其将以为戮（孙伯即大心子玉子也。二子以此答王使欲令子玉往就君戮）及连而死（至连王无赦命故自杀）。  

是年冬卫侯与元亘讼（争杀叔武事）宁武子为辅针《庄子》为坐士荣为大士卫侯不胜杀士荣刖针《庄子》谓宁愈忠而免之。  

文公九年正月己酉晋箕郑父先都士梁益耳蒯得使贼杀先克乙丑灵公杀先都梁益耳三月甲戌灵公杀箕郑父士蒯得（初文公六年夷之晋侯将登箕郑父先都而使士梁益耳将中军先克曰：狐赵之勋不可废也。从之先克夺蒯得田於堇阴故箕郑父先都士梁益耳蒯得作乱）。  

十八年冬宋武氏之族道昭公子将奉司城须以作乱（文公杀昭公故武族欲因其子以作乱司城须文公弟）十二月宋公杀母弟须及昭公子使戴庄桓之族攻武氏于司马子伯之馆（载族华乐也。庄族公孙师桓族向鱼鳞荡也。司马子伯华耦也。）遂出武穆之族（穆族党於武氏故）。  

宣公元年夏晋人讨不用命者放胥甲父于卫（胥甲下军佐文十二年战河曲不肯薄秦於险）而立胥克（克甲之子）先辛奔齐（辛甲之属大夫）十三年冬晋人杀其大夫先初十二年晋师救郑荀林父为中军先佐之及河闻郑及楚平桓子欲还先曰：不可以中军佐济故败是年赤狄伐晋及清先召之也。冬晋人讨必阝之败与清之师归罪於先而杀之尽灭其族君子曰：恶之来也。已则取之其先之谓乎！。  

成公五年秋宋公子围龟为质子楚而归（围龟文公子）华元享之请鼓讠以出鼓讠以复入（出入辄击鼓）曰：习攻华氏宋公杀之（宣公十五年宋楚平後元使围龟代已为质故怨而欲攻之）。  

十八年春正月晋周子立（悼公周）朝于武宫（武宫曲沃始命）逐不臣者七人（君夷羊五之属臣钦。若等曰：皆厉公嬖臣也。）。  

是月齐为庆氏之难（前年国佐杀庆克）故甲申晦齐侯使士华免以戈杀国佐于内宫之朝（华免齐大夫内宫夫人宫）师逃于夫人之宫（伏兵内宫恐不胜）《书》曰：齐杀其大夫国佐弃命专杀以叛故也。（国佐本疾氵乱杀庆克齐以是讨之嫌其罪不及死故明言其三罪）使清人杀国胜（国胜佐子前年待命於清者）国弱奔鲁（弱胜之弟）王湫奔莱（湫国佐党）。  

襄公二年冬楚公子申为右司马多受小国之赂以Τ子重子辛（Τ夺其权势）楚人杀之故《书》曰：楚杀其大夫公子申（言所以致国讨之失）。  

六年春宋华弱与乐辔少相狎长相优。又相谤也。子荡怒以弓梏华弱于朝（子荡乐辔也。张弓以贯其颈。若械之在手。故曰：梏）平公见之曰：司武而梏於朝难以胜矣。（司武司马言甘懦弱不足以胜敌）遂逐之华弱奔鲁司城子罕曰：同罪异罚非刑也。专戮于朝罪孰大焉亦逐子荡。  

十九年秋郑子孔之为政也。专国人患之乃讨西宫之难（十年尉止等作难於西宫子孔知不言）与纯门之师（前年子孔召楚师至於纯门）子孔当罪以其甲及子革子良氏之甲守子展子西率国人伐之杀子孔。  

二十一年晋栾盈出奔楚箕遗及黄渊嘉父作乱不克而死（箕遗黄渊嘉父皆晋大夫乐娶范宣子之女曰：栾祁生盈卒祁与其老州宾通盈患之祁惧诸宣子曰：盈将为乱盈好施士归之宣子执政畏其多士使城著将逐之箕遗黄渊等知之而作乱宣子杀遗渊嘉父及司空靖羊舌虎等十人）公遂逐群贼（群贼栾盈之党知起中行喜州绰刑蒯之属逐之出奔齐）谓阳毕曰：自穆侯以至於今兵乱不辍（阳毕晋大夫穆侯唐叔八世之孙桓叔之父也。晋乱自桓叔始辄止也。）民志无厌祸败无已（厌极已止）离民。且速寇恐及吾身。若之何（速召）阳毕对曰：本根犹树（本根本根乱本谓栾氏犹尚树立也。）枝叶益长本根益茂是以难已也。今。若大其柯（柯斧所操以伐木）去其枝叶绝其本根可以少间（间息也。谓灭栾氏而去其党）公曰：子实图之阳毕曰：图在明训（训教也。）明训在威权（言既有明教当有威权以行之也。）威权在君（言不在臣）君抡贤人之後有常位於国者而立之（抡择也。常位谓世有功列於国而中微者）亦抡逞志亏君以乱国者之後而去之（逞快）是遂威而远权（遂申也。远权权及後嗣也。）民畏其威而怀其德莫能勿从（言皆从君也。）。若从则民心皆可畜（皆可蓄养而教之）畜其心而知其欲恶民孰偷生（欲恶情欲好恶偷苟也。）。若不偷生则莫思乱矣。且夫栾氏之诬晋国久矣。（诬罔也。以恶取善曰：诬谓书虽杀厉公然民被其德不以为恶《传》曰：武子之德在民。若周人之思邵公也。）栾书实覆宗杀厉公以厚其家（覆败也。宗大宗也。谓杀厉立悼以取重於国厚其家也。）。若灭栾氏则民威矣。（威畏也。）今吾。若起瑕原韩魏之後而赏立之则民怀矣。（瑕瑕嘉原原轸韩韩万魏毕万之後皆晋贤人有常位於国者也。）威与怀各当其所则国安矣。君治而国安欲作乱者谁与君曰：栾书立吾先君（先君悼公）栾盈不获罪如何（言盈不得罪於国为其母范祁所讠替耳如何可灭也。）阳毕曰：夫正国者不可以匿于权（匿近也。言当远权为久长计也。）行权者不可以隐於私（以私恩隐蔽其罪无以正国也。）匿于权则民不导（不可导训也。）行权隐於私则政不行政不行何以道民民之不道亦无君矣。（与亡君同）则其为匿与隐也。复产害矣。且勤身（复反也。勤劳也。反劳於国而劳君身也。）君其图之。若爱栾盈则明逐群贼而以国伦数而遣之（群贼盈之党伦理也。）厚戒箴国以待之（箴犹敕待伦也。）彼。若求逞志而图报於君罪孰大焉灭之犹少（犹少灭之恐少）彼。若不敢而远逃乃厚其外交而勉之以报其德不亦可乎！（谓赂其所之国厚寄之而劝勉焉）公许诺尽逐群贼而使祁午及阳毕曲沃逐栾盈（祁午中军尉曲沃栾盈邑）栾盈出奔楚遂令於国人曰：自文公以来之有功於先君而孙子不育者将授立之得之者赏（授之爵位而立之也。）居三年（後三年也。）栾盈昼入为贼于绛（栾盈在楚一年奔齐鲁讠襄二十三年齐庄公使析归父以藩载栾盈及其士纳之曲沃夏）范宣子以公入于襄公之宫（四月盈帅曲沃之甲因魏献子以昼入绛也。）栾盈不克出奔曲沃（襄宫完固故就之《传》曰：奉公以如固宫也。）遂刺栾盈灭栾氏（《传》曰：晋人围曲沃也。）是以没平公之身无内乱（刺杀也。《传》曰：晋人克栾盈於曲沃尽杀栾氏之族党也。）二十六年夏齐乌馀以廪丘奔晋（乌馀齐大夫廪丘今东郡廪丘县故城是）袭卫羊角取之（今廪丘县所治羊角城是）遂袭鲁高鱼（高鱼城在廪丘县东）有大雨自其窦入（雨故水窦开）介于其库（入高鱼库而介其甲）以登其城克而取之（取鲁高鱼无所讳而不书其义未闻）。又取邑于宋，於是范宣子卒（宣子范モ）诸侯弗能治也。及赵《文子》为政乃卒治之《文子》言於晋侯曰：晋为盟主诸侯或相侵也。则讨而使归其地今乌馀之邑皆讨类也。（言於此类宜见讨）而贪之是无以为盟主也。请归之公曰：诺孰可使也。对曰：胥梁带能无用师晋侯使往（胥梁带晋大失能无用师言有权谋）至二十七年春胥梁带使诸丧邑者具车徒以受地必周（诸丧邑谓齐鲁宋也。周密也。必密来勿以受地为名）使乌馀具车徒以受封（乌馀以地来故诈许封之）乌馀以其众出（出受封也。）使诸侯伪效乌馀之封者（效致也。使齐鲁宋为。若致邑封乌馀者）而遂执之尽获之（皆获其徒众）皆取其邑而归诸侯诸侯是以睦於晋（传言赵《文子》贤故平公虽失政而诸侯犹睦）。  

昭公十四年八月楚令尹子旗（斗成然）有德於王不知度（有佐立之德）与养氏比而求无厌（养氏子旗之党养繇基之後）王患之九年甲午楚子杀斗成然而灭养氏之族使斗辛居郧以无总旧勋（辛子旗之子郧公辛）。  

定公十年夏晋人讨卫之叛。故曰：繇涉佗成何（泽之盟成何曰：卫吾温原也。焉得视诸侯涉佗扌卫侯手故），於是执涉佗以求成於卫卫人不许晋人遂杀涉佗成何奔燕君子曰：此之谓弃礼必不钧（言必见杀不得与人等）《诗》曰：人而无礼胡不遄死涉佗亦遄矣。哉！（诗风遄速也。）。  

哀公二十二年十一月越王勾践既灭吴而诛太宰以不忠於其君而受重赂与已比周也。  

## ●卷二百五十三  

○列国君部　识ウ奢僭信谗识ウ  

夫分土於社以启疆宇受爵於朝以治人民皆亲亲贤贤褒德报功之举也。及乎！象贤以主祀继世而为邦，於是无克肖之姿罔慎修之志或懵於知臣所任而非允或昧於察已所作而靡成或用武无谋以自受其弊或出令不慎以终致其凶至於祸难将成尚忽忠臣之谏回邪已炽方思古人之功大以覆宗小以失位军旅亡於外宗┙废其祀盖智有所不至谋有所不臧虽天命之难知固人事之可鉴者也。  

郑文公大夫高克好利而不顾其君文公恶而欲远之不能使高克将兵而御狄於竟（音境）陈其师旅翱翔河上久而不召众散而归（清人之诗）齐襄公无礼义而求大功不修德而求诸侯志大心劳所以求者非其道（甫田之诗刺襄公也。）。  

陈僖公愿而无立志（故作衡门之诗以诱掖其君也。）。  

宋襄公伐郑楚伐宋以救之襄公与楚成王战於泓楚人未济公子目夷曰：彼众我寡及其未济击之公不听已济未陈。又曰：可击公曰：待其已陈陈成宋人击之宋师大败襄公伤股国人皆怨公，公曰：君子不困人於厄不鼓不成列（军法以鼓战以金止不鼓不战也。不成列未成陈）子鱼曰：（子鱼目夷字）兵以胜为功何常言与（一云尚何言与）必如公言即奴事之耳。又何战为。  

晋厉公令胥童以兵八百攻杀三郄胥童因以劫栾书中行偃於朝曰：不杀二子患必及公，公曰：一旦杀三卿寡人不忍益也。对曰：人将忍君公弗听谢栾书等以诛郄氏罪大夫复位厉公游匠骊氏栾书中行偃以其党袭厉公而杀胥童迎公子周而立之。  

陈厉公佗取蔡女数如蔡厉公所杀桓公太子免之三弟共令蔡人诱厉公以好女与蔡人共杀厉公。  

齐景公与卫伐晋将济河诸大夫皆曰：不可邴意兹曰：可乃伐河内齐侯皆敛诸大夫之轩唯邴意兹乘轩（以其言当）齐侯欲与卫侯乘（共载）与之宴而驾乘广载甲焉使告曰：晋师至矣。齐侯曰：比君之驾也。寡人请摄（以已车摄代卫车）乃介而与之乘驱之或告曰：无晋师乃止（传言齐侯轻所以不能成功）。  

田乞为齐大夫其收赋税於民以小斗受之贷粟於民以大斗行阴德於民而景公弗禁繇此田氏得齐众心宗族益︹《晏子》数谏景公景公不听。  

齐简公之在鲁也。阚止有宠焉（简公悼公阳生子壬也。阚止子我也。事在六年）及即位使为政陈成子惮之骤顾诸朝（成子陈恒心不安故）诸御鞅言於公曰：陈阚不可并也。君其择焉公弗听後陈恒执公於舒州公曰：吾早从鞅之言不及此（又云：简公以田常监止一作阚俱为左右相监止幸於简公田常心害监止大夫朝御鞅谏曰：田监不可并也。公弗听监止舍公宫田常兄弟四人常每欲杀子我子我闭门简公与妇人饮檀台将欲击田常太史子馀曰：田常非敢为乱将除害简公乃止田常击子我杀之简公奔莒）。  

卫灵公时公叔氏以蒲畔灵公闻孔子来喜郊迎问曰：蒲可伐乎！对曰：可灵公曰：吾大夫以为不可今蒲卫之所以待晋楚也。以卫伐之无乃不可乎！孔子曰：其男子有死之志（公叔氏欲以蒲他国而男子欲死之不乐他）妇人有保西河之志（妇人恐惧欲保西河无战意也。）吾所伐者不过四五人（本与公叔同畔者）灵公曰：善然不伐蒲。  

鲁昭公伐季氏季平子登台谢曰：君以谗不察臣罪诛之请迁沂上弗许请囚於费阝弗许请以五乘亡弗许子家驹曰：君其许之政自季氏久矣。为徒者众众将合谋弗听后阝昭伯曰：必杀之季氏与叔孙氏孟氏共伐公公奔齐。  

吴王夫差悉发精兵击越败之夫椒越王乃以馀兵五千人保栖於会稽吴王追而围之越王谓范蠡曰：以不听子故至於此为之奈何蠡对曰：持满者与天定倾者与人节事者以地卑辞厚礼以遗之不许而身与之市勾践曰：诺乃令大夫种行成於吴膝行顿首曰：君王亡臣勾践使陪臣种敢告下执事勾践请为臣妻为妾吴王将许之子胥言於吴王曰：天以越赐吴勿许也。种还以报勾践勾践欲杀妻子燔宝器触战以死种止勾践曰：夫吴太宰贪可诱以利请间行言之，於是勾践乃以美女宝器令种间献吴太宰受乃见大夫种於吴王种顿首言曰：愿大王赦勾践之罪尽入其宝器不幸不赦勾践将尽杀其妻子燔其宝器悉五千人触战必有当也。因说吴王曰：越以服为臣。若将赦之此国之利也。吴王将许之子胥进谏曰：今不灭越後必悔之勾践贤君种蠡良臣。若反国将为乱吴王弗听卒赦越罢兵而归。  

韩宣惠王十六年秦伐韩急韩相公仲谓韩王曰：与国非可恃也。今秦之欲伐楚久矣。王不如因张仪为和於秦赂以一名都具甲与之南伐楚此以一易二之计也。韩王曰：善乃警公仲之行将西购於秦楚王闻之大恐召陈轸告之轸乃警四境之内兴师言救韩命战车满道路发信臣多其车重其币谓韩王曰：不国虽小已悉发之矣。愿大王遂肆志於秦不将以楚徇韩韩王闻之大悦乃止公仲之行公仲曰：不可夫以实伐我者秦也。以虚名救我者楚也。王恃楚之虚名而轻绝︹秦之敌王必为天下大笑。且楚韩非兄弟之国也。又非素约而谋伐秦也。已有伐形因发兵言救韩此必陈轸之谋也。且王已使人报於秦矣。今不行是欺秦也。夫轻欺︹秦而信楚之谋臣恐王必悔之韩王不听遂绝於秦秦因大怒益甲伐韩大战楚救不至大破于岸门（颍阴有岸亭）。  

燕王哙以子之为相贵重主断苏秦之在燕与子之为婚而苏代与子之交苏秦死苏代为齐使於燕燕王问曰：齐王奚如对曰：必不霸燕王曰：何也。对曰：不信其臣苏代欲以激燕王以尊子之也，於是燕王大信子之子之因遗苏代百金而听其所使鹿毛寿（作厝毛。又曰：甘陵县本名厝）谓燕王不如以国让相子之人之谓尧贤者以其让天下於许繇许繇不受有让天下之名而实不失天下今王以国让於子之子之必不敢受是王与尧同行也。燕王因属国於子之子之大重，或曰：禹荐益已而以启人为吏及老而以启为不足任天下之於益已而启与交党攻益夺之天下谓禹名传天下於益已而实令启自取之今王言属国於子之而吏无非太子人者是名属子之而实太子用事也。王因收印自三百石吏已上而效之子之子之南面行王事而哙老不听政顾为臣国事皆决於子之三年国大乱。  

齐王建以后胜为相后胜受秦间金多使宾客入秦秦。又多子金皆为反间劝王去从朝秦不修攻战之备不助五国攻秦秦以故得灭五国五国亡秦兵卒入临淄民莫敢格者王建遂降迁於共故齐人怨王建不蚤与诸侯合从攻秦听奸臣宾客以亡其国。  

楚怀王时秦昭王与楚婚欲与怀王会怀王欲行大夫屈平曰：秦虎狼之国不可信不如无行怀王稚子子兰劝王行奈何绝秦欢怀王卒行入武关秦伏兵绝其後因留怀王（三十年入秦）以求割地怀王怒不听亡走赵赵不内复之秦竟死於秦。  

○列国君部　奢僭  

列国之君数世而下席祖宗之勋烈承霸王之基扃奢侈萌生骄僭自至渎宗庙之义广宫室之制暨乎！滥施名器弗顾典彝增饰冠服务夸奇曲蜉蝣之刺，於是兴焉。  

曹昭公好奢而任小人民无所依焉故诗人赋蜉蝣以刺之。  

鲁隐公五年九月考仲子之宫初献六羽（持羽而舞天子八佾诸侯六大夫四鲁僭诸公也。）桓公惠公之子也。礼缁布冠缋诸侯之冠也。玄冠丹组缨诸侯之齐冠也。玄冠紫自鲁桓公始也。（盖僭王者之服也。当用缋）。  

楚子熊通立三十五年伐随随曰：我无罪楚曰：我蛮夷三十年入秦也。我有敝甲欲以观中国之政请王室尊吾号随人为之周请尊楚王室不听还报楚楚熊通怒曰：吾先鬻熊文王之师也。早终成王举我先公乃以子男田令居楚蛮夷皆率服而王不加位我自尊耳乃自立为武王与随人盟而去。  

鲁庄公二十三年秋丹桓宫楹（楹柱）礼天子诸侯黝垩（黝垩黑色）大夫苍士︻丹楹非礼也。  

二十四年春刻桓公桷礼天子之桷斫之砻之加密石焉（以细石砻之）诸侯之桷斫之砻之大夫斫之士斫本刻桷非正也。夫人所以崇宗庙也。取非礼与非正而加之於宗庙以饰夫人非正也。（非礼谓娶雠女非正斫刻桷上楹也。本非宗庙之宜。故曰：加言将亲迎欲为夫人饰。又非正也。）。  

齐桓公设庭燎之百《礼》曰：庭燎之百繇桓公始也。（僭天子也。庭燎之差公盖五十侯伯子男皆三十）晋灵公壮侈厚敛以雕墙。  

宋文公卒始厚葬用蜃炭益车马始用殉（烧蛤为炭以瘗圹多埋车马用人从葬也。）重器备（重犹多也。）椁有四阿棺有翰桧（四阿四注椁也。翰旁饰桧上饰皆王礼）。  

晋景公十二年始作六军（初作六车僭王也。）。  

楚灵王会诸侯于申楚子示诸侯侈椒举谏弗听後使荡侯等帅师围徐以惧吴楚子次于乾（在谯国城父县南）以为之援雨雪王皮冠秦复陶（秦所遗羽衣）翠被（以翠羽饰被）豹舄（以豹皮为履）。  

鲁昭公将杀季氏（传言杀者从昭公之辞）告子家驹曰：季氏为无道僭於公室久矣。（诸侯称公室）吾欲弑之何如（昭公素畏季氏意者以为如人君故言弑）子家驹曰：诸侯僭於天子大夫僭於诸侯久矣。昭公曰：吾何僭矣。哉！（失礼成俗不自知也。）子家驹曰：设两观（礼天子诸侯台门天子外阙两观诸侯内阙一观）乘大辂（礼天子大辂诸侯辂车大夫大车上士饰车）朱干（干也。以朱饰）玉戚（戚斧也。以玉饰斧）以舞大夏（大夏夏乐也。周所以舞夏乐者王者始起未制作之时取先王之乐与已同者假以风化天下天下大同乃自作乐取夏乐者与周俱文也。王者舞六乐於宗庙之中舞先王之乐明有法也。舞已之乐明有则也。舞四夷之乐明大德广及之也。）八佾以舞大武此皆天子之礼也。齐景公为西曲潢其深灭轨高三亻刃横木龙也。立木鸟兽公衣黼黻衣素绣之裳一衣而五采具焉带冻玉而冠。且被乱首南面而立傲然。  

吴王夫差出师在陈楚大夫皆惧曰：阖庐惟能用其民以败我於柏举今闻其嗣。又甚焉将。若之何子西曰：二三子恤不相睦无患吴矣。今闻夫差氵欠有台榭陂池焉宿有妃嫱嫔御焉一日之行所欲必成玩好必从珍异是聚观乐是务视民如雠而用之日新夫自先败也。已安能败我。  

○列国君部　信谗  

夫谗言败善君子之所忧偏听生奸先民之攸戒盖夫浸润之讠替萋菲之谤其言孔甘内深刺骨非夫特蕴明识洞察情伪固将诒祸於贤哲兆乱於家邦者焉矧乃分五等之爵临千乘之国有人民以为政有家陪而就列乃复昵比忄佥佞於左右启纳邪蛊申之诛罚俾含忠守道之士然隐忧慝险中之夫得肆其志斯小积土为高曰：台有木曰：榭过再宿曰：次妃嫱贵者嫔御贱者皆内官雅风人之所伤也。  

陈宣公多信谗君子忧惧焉作防有鹊巢忧谗贼也。郑厉公时齐人伐郑孔叔言於郑伯曰：谚有之曰：心则不竞何惮於病（竞强也。惮难也。）既不能︹。又不能弱所以毙也。国危矣。请下齐以救国公曰：吾知其所繇来矣。姑少待我（欲以申侯说）对曰：朝不及夕何以待君，於是郑杀申侯以说於齐。且用陈辕涛涂之讠替也。（五年涛涂怨郑申侯反已於召陵故劝之城其赐邑曰：美城之大名也。子孙不忘吾助子请乃为之请於诸侯而城之美遂讠替诸郑伯曰：美城其赐邑将以叛也。申侯繇是得罪）。  

晋献公立骊姬为夫人生奚齐及将立奚齐既与中大夫成谋姬谓太子曰：君梦齐姜必速祭之（齐姜太子母言求食）太子祭於曲沃归胙於公（胙祭之酒肉）公田姬置诸宫六日公至毒而献之（毒酒经宿辄败而经六日明公之惑）公祭之地地坟与犬犬毙与小臣小臣亦毙姬泣告曰：贼繇太子太子奔新城（新城曲沃）公杀其傅杜原款，或谓太子子辞君必辨焉（以六日之状自理）太子曰：君非姬氏居不安食不饱我辞姬必有罪君老矣。吾。又不乐（吾自理则姬死姬死则君必不乐不乐为由吾也。）曰：子其行乎！太子曰：君实不察其罪被此名也。以出人谁纳我缢于新城姬遂讠替二公子曰：皆知之重耳奔蒲夷吾奔屈诗之唐风盖刺献公好听谗焉。  

楚成王时晋阳处父侵蔡令尹子上救之夹氵氐而军子上欲涉大孙伯曰：晋人半涉而薄我悔败何及不如纾之乃退舍阳子宣言曰：楚师遁矣。遂归楚师亦归太子商臣讠替子上曰：受晋赂而辟之楚之耻也。罪莫大焉王杀子上。  

卫成公出奔楚使元喧奉叔武以受盟於诸侯或诉元亘於卫侯曰：立叔武矣。其子角从公，公使杀之（角元亘子）亘不废命奉夷叔以入守。  

晋厉公五年三谗伯宗杀之（伯宗晋大夫三至）厉公多外嬖姬归欲尽去群大夫而立诸姬兄弟宠姬兄曰：胥童者尝与至有怨及栾书。又怨至不用其计而遂败楚（栾书欲待楚师退而击之至云：楚有六间不可失也。）乃使人间谢楚楚来诈厉公曰：鄢陵之战实至召楚欲作乱内子周立之会与国不具是以事不成厉公告栾书栾《书》曰：其殆有矣。愿公试使至之周（周京师）微考之果使至於周栾书。又使公子周见至至不知见卖也。厉公验之信然遂怨至欲杀之八年厉公猎与姬饮至杀豕奉进宦者夺之至射杀宦者公怒曰：季子欺予（公反以为至夺豕也。）将诛三未发也。欲攻公曰：我虽死公亦病矣。至曰：信不反君智不害民勇不作乱失此三者谁与我死耳公令胥童以兵八百人袭攻杀三。  

鲁昭公十三年会诸侯於平丘莒人於晋曰：鲁朝夕伐我几亡矣。（自昭公即位邾鲁同好。又不朝夕伐莒无故怨晋人信之所谓谗慝弘多）我之不共鲁故之以（不共晋贡以鲁故也。）晋侯不见公使叔向来辞曰：诸侯将以甲戌盟寡君将不得事君矣。请君无勤（谦辞以绝鲁）子服惠伯对曰：君信蛮夷之诉（蛮夷谓莒）以绝兄弟之国弃周公之後亦惟君寡君闻命矣。齐灵公时庆克通於声孟子与妇人蒙衣乘辇而入於闳（庆克庆封父蒙衣亦为妇人服与妇人相冒闳巷门）鲍牵见之以告国武子（鲍牵鲍叔牙曾孙）武子召庆克而谓之庆克久不出（惭卧於家夫人所以怪之）而告夫人曰：国子谪我（谴责也。）夫人怒国子相灵以会（会伐郑）高鲍处守（高无咎鲍牵）及还将至闭门而索客（索备奸人）孟子诉之曰：高鲍将不纳君而立公子角国子知之（灵公）刖鲍牵而逐高无咎无咎奔莒。  

宋平公共公子也。初芮司徒生女子（芮司徒宋大夫）赤而毛弃诸堤下共姬之妾取以入（共姬宋伯姬也。）名之曰：弃长而美平公入夕（平公共姬子也。）共姬与之食公见弃也。而视之尤（尤甚也。）姬纳诸御嬖生佐（佐元公）恶而婉（佐貌恶而心顺）太子痤美而狠（貌美而心狠戾）合左师畏而恶之（合左师向戌）寺人惠墙伊戾为太子内师而无宠（惠墙氏伊戾名）楚客聘於晋过宋太子知之请野享之公使往伊戾请从之公曰：夫不恶女乎！（夫谓太子也。）对曰：小人之事君子也。恶之不敢远好之不敢近敬以待命敢有二心乎！纵有共其外莫共其内（伊戾为太子内师不行恐内侍废阙）臣请往也。遣之至则歃血用牲加书徵之（诈作盟处为太子反徵验）而骋告公（骋驰也。）曰：太子将为乱与楚客盟矣。公曰：为我子。又何求对曰：欲速（言欲速得公位）公使视之则信有焉（有盟徵）问诸夫人与左师则皆曰：固闻之公囚太子太子乃自缢而死。  

景公时皇瑗之子麋（瑗宋右师）有友曰：田丙而夺其兄阝般邑以与之阝般愠而行告桓司焉之臣子仪克（克在下邑不与之乱故在）子仪克宋告夫人曰：麋将纳桓氏公问诸子仲（子仲皇野）初子仲将以杞姒之非我为子（为子杞姒子仲之妻）麋曰：必立伯也。（伯非我兄）是良材子仲怒弗从故对曰：右师则老矣。不识麋也。（言右师老不能为乱麋不可知）公执（执麋）皇瑗奔晋。  

楚灵王时成虎为大夫或讠替成虎於楚子楚子谓虎。若敖之馀也。遂杀之（成虎令尹子玉之孙与斗氏同出於。若敖宣四年斗椒作乱今楚子信讠替而讫讨。若敖之馀）。  

齐景公时田穰苴为将军燕晋之师晋师罢去燕师度水而解追击之遂取所亡邦内故境而引兵归景公既见穰苴尊为大司马田氏日以益於齐已而大夫鲍氏高国之属害之讠替於景公景公退穰苴苴发疾而死时景公任用谗佞赏无功罚不辜《晏子》谏曰：臣闻明君望见圣人而信其教不闻听谗佞以诛赏。又问《晏子》曰：治国之患亦有常乎！对曰：谗夫佞人之在君侧者好恶良臣而行与小人比国之常患也。公曰：谗佞人则亦诚不善矣。虽。然则奚曾与国常患乎！《晏子》曰：君以为耳目而好缪也。夫上乱君之耳目下使群臣皆失其职，岂不诚足患哉！。  

楚平王七年杀其大夫伍奢伍尚太子建奔宋初楚子之在蔡也。郧阳封人之女奔之生太子建及即位使伍奢为师费无极为少师无宠焉欲讠替诸王曰：建可室矣。王为之聘於秦无极与逆劝王取之。又言於楚子曰：晋之伯也。迩於诸夏而楚僻陋故不能与之争。若大城城父而太子焉以通北方王收南方是得天下也。王说从之故太子建居於城父无极言於楚子曰：建与伍奢将以方城之外叛自以为犹宋郑也。齐晋。又交辅之将以害楚其事集矣。王信之问伍奢伍奢对曰：君一过多矣。（一过纳建妻）何信於谗王执伍奢（忿奢切言）使城父司马奋扬杀太子未至而使遣之（知太子冤故遣令去）三月太子建奔宋王召奋扬奋扬使城父人执已以至王曰：言出於余口入於尔耳谁告建也。对曰：臣告之君王命臣曰：事建如事余臣不佞（佞才也。）不能苟贰奉初以还（奉初命以周旋）不忍後命故遣之既而悔之亦无及已王曰：而敢来何也。对曰：使而失命召而不来是再奸也。（奸犯也。）逃无所入王曰：归从政如他日（善其言舍使还）无极曰：奢之子材。若在吴必忧楚国盍以免其父召之彼仁必来不然将为患王使召之曰：来吾免而父棠君尚谓其弟员（棠君奢之长子尚也。为棠邑大夫员尚弟子胥）曰：尔吴我将归死吾知不逮我能死尔能报闻免父之命不可以莫之奔也。亲戚为戮不可以莫之报也。奔死免父孝也。度功而行仁也。择任而往知也。知死不辟勇也。父不可弃名不可废尔其勉之相从为愈伍尚归奢闻员不来曰：楚君大夫其旰食乎！楚人皆杀之。  

卫灵公时孔子居卫顷之或讠替孔子於灵公灵公使公孙余假一出一入（臣钦。若等按《史记》音义曰：以兵仗入胁孔子）孔子恐获罪焉居十月去卫。  

齐悼公时或讠替胡姬於齐侯（胡姬景公妾）曰：安孺子之党也。齐侯杀胡姬（安孺子景公太子荼也。）。  

吴王夫差时太宰伯数与伍子胥争越议因谗子胥曰：伍员貌忠而实忍人其父兄不顾安能顾王王前欲伐齐员︹谏已而有功用是反怨王王不备伍员员必为乱与逄同共谋谗之王王始不从乃使子胥於齐闻员子於鲍氏王乃大怒曰：伍员果欺寡人欲反使人赐子胥属镂剑以自杀子胥大笑曰：我令而父霸。又立。若。若初欲分吴国半予我我不受已今。若反以谗诛我嗟乎！嗟乎！一人固不能独立报使者曰：必取吾眼置东吴门以观越兵入也。卫出公逐其臣太叔遗初。  

卫侯占梦嬖人（以能占梦见爱）求酒於太叔僖子（僖子太叔遗）不得与卜人比而告公曰：君有大臣在西南隅弗去惧害（占卜梦而言）乃逐太叔遗遣奔晋。  

鲁元公时吴起为将攻齐大破之人或恶吴起曰：起之为人猜忍人也。其少时家累千金游仕不遂遂破其家乡党笑之吴起杀其谤已者三十馀人而东出卫郭门与其母诀臂而盟曰：起不为卿相不复入卫遂事曾子居顷之其母死起终不归曾子簿之而与起绝起乃之鲁学兵法以事君杀妻以求将夫鲁小国而有战胜之名则诸侯图鲁矣。且鲁卫兄弟之国也。而君用起则是弃鲁鲁君疑之谢吴起。  

魏武侯时吴起为西河守公叔为相尚魏公主而害吴起公叔之仆曰：起易去也。公叔曰：奈何其仆曰：吴起为人节廉而自喜名也。君因先为武侯言曰：夫吴起贤人也。而侯之国小。又与︹秦壤界臣窃恐起之无留心也。武侯即曰：奈何君因谓武侯曰：试延以公主起有留心则必受之无留心则必辞之以此卜之君因召吴起而与归即令公主怒而轻君吴起见公主之贱君也。则必辞，於是吴起见公主之贱魏相果辞武侯武侯疑之起惧得罪遂去即之楚。  

鲁平公将出嬖人臧仓者请曰：他日君出则必命有司所之今乘舆已驾矣。有司未知所之敢请（鬼委嬖人爱幸小人也。）公曰：将见孟子（平公敬孟子有不敢请召将往就见之也。）臧仓曰：何哉！君所为轻身以先於匹夫者以为贤乎！礼义繇贤者出而孟子之後丧逾前丧君无见焉（匹夫亡夫也。臧仓言君何）公曰：诺。  

楚怀王时屈原为左徒博文︹志明於治乱娴於（为轻千乘而先匹夫乎！以为君子贤者当行礼义而孟子前丧父约後丧母奢君毋见之也。）辞令入则与王图议国事以出号令出则接遇宾客应对诸侯王甚任之上官大夫与之同列争宠而心害其能怀王使屈原造为宪令屈原属草藁未定上官大夫见而欲夺之屈原不与因谗之曰：王使屈原为令众莫不知每一令出平伐其功曰：以为非吾莫能为也。王怒而疏屈原。  

燕惠王为太子时常不快於乐毅是时乐毅为上将军音闲并护赵楚韩魏燕之兵以伐齐破之济上而诸侯兵罢归而燕军乐毅追至於临淄下齐七十馀城皆为郡县以属燕惟独莒即墨未服会惠王即位齐之田单闻之乃纵反间於燕曰：齐城不下者两城耳然所不早拔者闻乐毅与燕新王有隙欲连兵。且留齐南面而王齐齐之所患唯恐他将之来，於是燕惠王固已疑乐毅得齐反间乃使骑劫代将。  

魏安王时公子无忌率五国之兵破秦军於河外走蒙骜遂乘胜逐秦军至函谷关抑秦兵秦兵不敢出当是时公子威振天下诸侯之客进兵法公子皆名之故世俗称魏公子兵法秦王患之乃行金万斤於魏求晋鄙客令毁公子於魏王曰：公子亡在外十年矣。今为魏将诸侯将皆属诸侯徒闻魏公子不闻魏王公子亦欲因此时定南面而王诸侯畏公子之威方欲共立之秦数使反间伪贺公子得立为魏王未也。魏王日闻其毁不能不信後果使人代公子将公子自知再以毁废乃谢病不朝与宾客为长夜饮饮醇酒多近妇女日夜为乐饮者四岁竟病酒而卒赵王迁时秦使王翦攻赵赵使李牧司马尚御之秦多与赵王宠臣郭开金为反间言李牧司马尚欲反赵王乃使赵葱及齐将颜聚代李牧李牧不受命赵使人微捕得李牧斩之废司马尚後三月王翦因急击赵大破之杀赵葱虏赵王迁及其将颜聚遂灭赵。  

魏王时庞恭与太子质於邯郸恭谓魏王曰：今一人言市有虎王信之乎！王曰：否二人言市有虎王信之乎！王曰：寡人疑之矣。三人言市有虎王信之乎！王曰：寡人信之矣。庞恭曰：夫市之无虎明矣。然而三人言而成虎今邯郸去大梁也。远於市而议臣者过於三人矣。愿大王察之，於是辞行而谗言先至恭果不见魏君矣。  

史不书王谥。  

## ●卷二百五十四  

○列国君　部失政失礼失政  

宗周之季王道版荡列国之际乱政亟行或作法於贪而不胜其弊或布赏无艺而不抚其民苟从匪彝罔迪率典繇是蒸黎疲匮田野汗莱礼义不谗慝并进上下黩乱君臣诅盟宠赂是彰女谒败度及其微弱不能自存以至陵迟莫保其宗社者也。  

郑庄公不胜其母以害其弟弟叔失道而公弗制祭仲谏而公弗听小不忍以致大乱焉（庄公之母谓武姜生庄公及弟叔段好勇而无礼公不早为之所而使骄慢）国人赋将仲子以刺之叔多才而好勇不义而得众也。又赋太叔于田以刺之其後齐侯伐许颍考叔先登子都自下射之颠庄公使卒出行出犬鸡以诅射颍考叔者（百人为卒二十五人为行行亦卒之行列疾射颍考叔者故令卒及行间皆诅之）君子谓庄公失政刑矣。政以治民刑以正邪既无德政。又无威刑是以及邪（大臣不睦。又不能用刑於邪人）邪而诅之将何益矣。  

鲁桓公六年八月壬午大阅大阅者何阅兵车马也。修教明谕国道也。（修先王之教以明达於民治国之道）平而修戎事非正也。（礼因四时田猎以习用戎事存不忘亡安不忘危之道平谓不因田猎无事而修之）其曰：以为崇武故谨而日之盖以观妇人也。  

齐襄公无礼义而求大功不修德而求诸侯志大心劳所以求者皆非其道大夫作甫田诗以刺之。  

鲁庄公二十九年春新作延厩书不时也。凡马日中而出日中而入（日中春秋分也。治厩当以秋分因马入而之今以春作。故曰：不时）。  

郑文公时大夫高克好利而不顾其君文公恶而欲远之不能使高克将兵而御狄於竟陈其师旅翱翔河上久而不召散还而归高克奔陈公子素恶高克进之不以礼文公退之不以道危国亡师之本也。国人赋清人之诗以刺之。  

楚成王时郑伯始朝於楚（中国无霸故）楚子赐之金既而悔之与之盟曰：无以铸兵（楚金利故）故以铸三钟（古者以铜为兵言楚无霸者远略）。  

鲁僖公二十年春新作南门书不时也。凡启塞从时宋襄公十四年疾死泫战公之不葬何也。失民也。其失民何也。以其不教民战则是弃其师也。为人君而弃其师其民孰以为君哉！（所谓教民战者习之也。春秋贵遍战而恶诈战襄公所以败於泓者言遍战也。非不教其民也。公羊以为不书葬为襄公讳背殡出肝所以美其有承齐桓尊周室之意郑君什之曰：教民习战不用是以不教也。诈战谓不期也。既期矣。当观敌为策倍则止敌则战少则守今襄公於泓之战违之。又不用其臣之谋而败故徒善不用贤良不足以兴霸王之功小信不知权谲之谋不足以交邻国会远疆故易讥鼎折足诗刺不用良此说善也。）。  

鲁文公二年自十有二月不雨至于秋七月（建午之月犹未为灾）历时而言不雨文不忧雨也。（僖公忧民历一时经书不雨今文公历四时乃书是不勤雨也。）不忧雨者无志乎！民也。（无恤民志）。又十年自正月不雨至於秋七月历时而言不雨文不闵雨者无志乎！民也。公四不视朔天子告朔於诸侯受乎！祢庙礼也。（每口天子以朔政告於诸侯受而纳之祢庙告以羊今公自二月不视朔至于五月是後视朔之礼遂废故子贡欲去其羊）公四不视朔公不臣也。以公为厌政以甚矣。（天子班朔而公不视是不臣也。）。  

陈灵公时定王使单襄公聘于宋（王卿士单朝也。）遂假道於陈以聘於楚火朝觌矣。道不可行（火心星觌见草路为朝见谓夏之九月星见於辰也。）候不在疆（候人掌入疆宾客者也。疆）司空不视涂（掌道路）泽不陂（陂障也。古不窦泽故鄣之）川不梁（流曰：川梁渠也。古不防川故渠之）野有庾积（庾露也。诗云：曾孙之庾如坻如京）场功未毕道无列树（列树以表道。且为城守之用也。）垦田。若（发田曰：垦犹莳言其稀少。若艺物也。）膳宰不致饩（生曰：饩）司里不授馆（司里里正掌授客馆）国无寄寓（寓亦寄也。无寄寓者不为庐舍以寄羁旅客也。）县无施舍（四甸为县方十六里施舍者所以施舍宾客负任之处）民将筑台于夏氏（夏徵舒之家也。）及陈陈灵公孔宁仪行父南冠以如夏氏留宾弗见（南冠楚冠也。宾单襄公）单子归告王曰：陈侯不有大咎国必亡王曰：何故对曰：夫辰角见而雨毕（辰角大辰。若龙之角角星明见者朝见东方建戌之初寒露节也。雨毕者杀气日盛雨气尽也。）天根见而水涸（天根亢氐之间也。涸竭也。谓寒露雨毕之後五日天根朝见水潦尽竭也。月令仲冬水始涸天根见乃尽竭也。）本见而草木节解（本氐星谓寒露之後十日阳气尽草木之节理皆坼解也。）驷见而陨霜（驷天驷房星也。陨落也。谓建戌之中霜始降）火见而清风戒（谓霜降之後清风至所以戒人为寒备也。）寒故先王之教曰：雨毕而除道水涸而成梁草木节解而备藏（备藏也。）陨霜而冬裘具清风至而修城郭宫室（谓火见之後建亥之初）故夏令曰：九月除道十月成梁（夏令夏后氏之令周所因）其时儆曰：收而场功待而畚扌局（时儆时所以儆告其民也。收而场功使人修仓时具也。畚器名土笼也。扌局举土之器具尔畚扌局将以筑作也。）营室之中土功其始（诗云：定之方中）火之初见期於司（期会也。致其筑作也。具会於司里之官也。）此先王之所以不用财贿广施德於天下者也。今陈国火朝觌矣。而道。若塞野场。若弃泽不陂障川无舟梁是废先王之教也。周制有之曰：列树以表道立鄙食以守路（鄙四鄙十里有庐庐有饮食）国有郊牧（国外曰：郊牧牧放之地也。）有寓望（表界之土有寄寓之舍候望之人也。）薮有圃草（泽无水曰：薮圃大则必有茂大之草以备财用）囿有林池所以御灾也。（灾礻几兵）其馀无非土民无悬耜（言尝用也。入土曰：耜耜柄曰：耒）野无奥草（奥深）不夺民时不蔑民功（蔑未）有优无匮有逸无罢国有班事（国城邑班次也。执事有次也。）县有序民（从所有序事）今陈国道路不可知田在草间功成而不收民罢於逸乐是弃先王之法制者也。周之秩官有之（秩官周常官篇名）曰：敌国宾至关尹以告行理以节逆之（理吏逆迎执瑞节为信往迎之也。行理小行人也。）候人为导（导宾至於郊出迎入於境）卿出郊劳（聘《礼》曰：宾至於近郊使卿朝服用束帛劳之）门尹除门宗祝执祀（宾将有事於庙则宗祝执祭祀之礼也。）司里授馆司徒具徒（具徒役修道之委积也。）司空视涂（视险易也。）司寇诘奸虞人入材（祭祀宾客供其材）甸人积薪（甸人掌薪蒸之事）火司监燎水师监濯（监涤濯之事者）膳宰致餐（餐熟食）廪人献饩（饩禾米也。）司马陈刍（圉人养马故致刍圉人职属司马）工人展车（展验客车恐伤败也。）百官官以物至宾入如归是故小大莫不怀爱其贵国之宾至则以班加一等益虔至於王使则皆官正莅事（正官）上卿监之。若王巡狩则君亲监之今虽朝也。不才有分族於周（王之亲族也。）承王命以为过宾於陈司事莫至是蔑先王之官也。先王之令有之曰：天道赏善而罚淫故凡我造国无从非彝（造为彝常）无即忄舀淫（忄舀慢即安）各守尔典以承天休（典常）今陈侯不念嗣续之常弃其伉俪妃嫔而帅其卿佐以淫於夏氏不亦渎姓矣。乎！（卿佐孔仪也。谓徵舒之父御叔即陈公子夏之子灵公之从祖父妫姓也。而灵公淫其妻是为渎乱其姓）陈我大姬之後（大姬周武王女虞胡公之妃陈之祖姬也。）弃衮冕而南冠以出不亦简彝乎！（略常服）是。又犯先王之令也。（先王令无从非彝）昔先王之教茂帅其德犹恐陨越。若废其教而弃其制蔑其官而犯其令将何以守国居大国之间（大国晋楚）而无此四者其能久乎！（四者谓教令制官）六年单子如楚（定王六年鲁宣之八年也。）八年陈侯杀于夏氏九年楚子入陈（楚子庄王也。）。  

齐灵公伐莱莱人使正舆子赂夙沙卫以索马牛皆百匹（夙沙卫齐寺人索简择精者）齐师乃还君子是以知齐灵公之为灵也。（谥法乱而不整曰：灵言谥应其行）楚康王时为舟师以伐吴（舟师水军）不为军政（不设赏罚之差）无功而还。  

鲁襄公十一年王正月作三军作为也。古者天子六师诸侯一军作三军非正也。（《周礼》司马法曰：万有一千五百人为军王六军大国三军次国二军小国一军其将皆命卿二千五百人为师。然则此言天子六师凡万有五千人按大国三军则三万七千五百人诸侯制逾天子非义也。又云：诸侯一军。又非制也。昭五年经曰：舍中军《传》曰：贵复正也。然则鲁有二军今云：作三军增置中军一鲁为次国於此为明）。  

晋平公十一年卫侯如晋晋人执而囚之于士弱（士弱晋之狱大夫）氏卫人归卫姬于晋乃释卫侯（卫侯以女说晋而後得归）君子是以知平公之失政也。（言晋之衰）十四年晋人使知悼子合诸侯之大夫以城杞（平公杞出也。故治杞）孟孝伯会之郑子太叔与伯石往子太叔见太叔《文子》（《文子》卫大夫）与之语《文子》曰：甚乎！其城杞也。子太叔曰：若之何哉！晋国不恤周宗之阙而夏肄是屏（周宗诸姬也。夏肄杞也。肄馀也。屏城也。）其弃诸姬亦可知也。已诸姬是弃其谁归之吉也。闻之弃同即异是谓离德《诗》曰：协比其邻姻孔云：（言王者和协近亲则婚姻甚归附）晋不邻矣。其谁云：之是年平公。又使女叔侯来治杞田（使鲁归前侵杞田）弗尽归也。晋悼夫人愠曰：齐也。取货（夫人平公母杞女也。谓叔侯取货於鲁故不尽归杞田）先君。若有知也。不尚取之（不尚叔侯之取货）公告叔侯叔侯曰：虞虢焦滑霍杨韩魏皆姬姓也。（八国皆晋所灭焦在陕县阳属平阳郡）晋是以大。若非侵小将何所取武献以下兼国多矣。（武公献公晋始盛之君）谁得治之杞夏馀也。而即东夷（行夷礼）鲁周公之後也。而睦於晋以杞封鲁犹可而杞何有焉（何有尽归杞伯）鲁之於晋也。职贡不乏玩好时至公卿大夫相继於朝史不绝书（书鲁之朝聘）府无虚月（无月不受鲁聘）如是可矣。何必瘠鲁以肥杞。且先君而有知也。毋宁夫人而焉用老臣（言先君毋宁怪夫人所为无用责我）。  

十五年平公筑铜之宫数里（铜晋之宫）而诸侯舍於隶人二十四年成祁（在昭八年）诸侯朝而归者皆有贰心（贱其奢也。）为取更阝故（鲁取更阝在昭十年）晋将以诸侯来讨叔向曰：诸侯不可以不示威（知晋德薄欲以威服人）乃并徵会于吴秋晋侯会吴子于良（下邳有良城县）水道不可吴子辞乃还（辞不会）。  

郑简公三十三年及其大夫盟（驷良争故）君子是以知郑难之不已也。（郑伯微弱不能制其臣下召臣诅盟。故曰：乱未已）。  

陈襄公二十六年郑子产如陈氵位盟归复命告大夫曰：陈亡国也。不可与也。（不可与结好）聚禾粟缮城郭恃此二者而不抚其民其君弱植公子侈太子卑大夫敖政多门（政不出一人）以介於大国（楚晋也。）能无亡乎！不过十年矣。  

楚灵公三年以诸侯伐吴执齐庆封而尽灭其族（庆封以襄二十八年奔吴）将戮庆封椒举曰：臣闻无瑕者可以戮人庆封唯逆命是以在此（逆命谓性不恭顺）其肯从於戮乎！播於诸侯焉用之（播闻也。）王弗听负之斧钺以徇於诸侯使言曰：无或如齐庆封杀其君弱其孤以盟大夫（齐崔杼弑君庆封其党也。故以弑君罪责之）庆封曰：无或如楚共王之庶子围弑其君兄之子麋而代之以盟诸侯王使速杀之七年就章华台（南郡华容县有台在城内）下令内亡人实之八年公子弃疾迁许于夷实城父（此时改城父为夷城父县属谯郡）取州来淮北之田以益之（益许田）伍举授许男田然丹迁城父人於陈以夷濮西田益之（以夷田在濮水西者与城父人）迁方城外人於许（成十五年许迁於莱因谓之许今许迁於夷故以方城外人实其处言灵王使民不安）初楚子之为令尹也。杀大司马掩而取其室（在襄三十年）及即位夺居田（居掩之族言氏所以怨）迁许而质许围（迁许在九年围许大夫）蔡洧有宠於王王之灭蔡也。其父死焉（楚灭蔡在十一年洧仕楚其父在国故。）王使与於守而行（死使洧守国王行至乾）申之会越大夫戮焉（申会在昭四年）王夺斗韦龟中（韦龟令尹子文玄孙中邑名）。又夺成然邑而使为郊尹（成然韦龟子郊尹治郊境大夫）蔓成然故事蔡公（蔡公弃疾也。故犹旧也。韦龟以弃疾有当璧之命故使成然事之）故氏之族及居许围蔡洧蔓成然皆王所不礼也。因群丧职之族启越大夫常寿过作乱（常寿过申会所戮者）围固城克息舟城而居之（息舟楚邑城之坚固者）。  

晋昭公不能修道以正其国有财不能用有钟鼓不能以自乐有朝廷不能洒扫政荒民散将以危亡四邻谋取其国家而不知国人作山有枢诗以刺之。  

齐景公十二年如晋请伐北燕晋人许之十二月遂伐北燕明年正月癸巳齐侯次于虢（虢燕境）燕人行成曰：敝邑知罪敢不听命先君之敝器请以谢罪（敝器瑶瓮玉椟之属）公孙曰：受服而退候[C260]而动可也。（齐大夫）二月戊午盟于濡上（濡水出高阳县东北至河间郑县入易水）燕人归燕姬（嫁女与齐侯）赂以瑶{雍缶}玉椟耳不克而还（瑶玉也。椟匮也。耳玉爵）二十二年伐徐二月丙申齐师至蒲隧（蒲隧徐地下邳取虑县东有蒲如阪）徐人行成徐子及郯人莒人会齐侯盟于蒲隧赂以甲父之鼎（甲父古国名高平昌邑县东南有甲父亭徐人得甲父鼎以赂齐）叔孙昭子曰：诸侯之无伯害哉！（为小国害）齐君之无道也。兴师而伐远方会之有成而还莫之亢也。（无亢御）无伯也。夫《诗》曰：宗周既灭靡所止戾正大夫离居莫知我肄（戾定也。肄劳也。言周旧为天下宗乃今衰灭乱无息定执政大夫离居异心无有念民劳者）其是之谓乎！陈惠公十年宋卫陈郑皆火郑子产禳火宋卫皆如是陈不救火许不吊灾君子是以知陈许之先亡也。（不义所以亡）。  

楚平王六年城州来沈尹戍曰：楚人必败（沈尹戍乃庄王曾孙叶公诸梁父也。）昔吾灭州来（在十三年）子旗请伐之王曰：吾未抚吾民今亦如之而城州来以挑吴能无败乎！侍者曰：王施舍不倦息民五年可抚之矣。戍曰：吾闻抚民者节用於内而树德於外民乐其性而无寇雠今宫室无量民人日骇劳罢死转（转迁徙也。）忘寝与食非抚之也。（平王所以不能霸）九年大夫越使告于宋曰：寡君闻君有不令之臣为君忧无宁以为宗羞（无宁宁也。言华氏为宋宗庙之羞耻）寡君请受而戮之对曰：孤不佞不能媚於父兄（华向公族也。故称父兄）以为君忧拜命之辱抑君臣日战君曰：余必臣是助亦唯命人有言曰：唯乱门之无过君。若惠保敝邑无亢不衷以奖乱人孤之望也。唯君图之楚人患之（患宋以义距）。  

鲁昭公二十九年公在郓十月郓溃溃之为言上下不相得也。上下不相得则恶矣。亦讥公也。（公既出奔不能改德修行居郓小邑复使溃乱德之不见如此之甚）昭公出奔民如释重负。  

晋定公六年假羽旄於郑郑人与之（析羽为旌王者游幸之所建郑私有之因谓之羽旄借观之）明日或旆以会（或贱者也。继旌曰：旆令贱人施其旆执以从会示卑郑）晋，於是乎！失诸侯（晋无礼所以遂弱）。  

曹伯阳十年宋人围曹初曹人或梦众君子立于社宫（社宫社也。）而谋亡曹曹叔振铎请待公孙︹许之（振铎曹始）旦而求之曹无之戒其子曰：我死尔闻公孙︹为政必去之及曹伯阳即位好田弋曹鄙人公孙︹好弋获白雁献之。且言田弋说之因访政事大说之有宠使为司城祖以听政︹言霸说於曹伯曹伯从之乃背晋以奸宋宋人伐之晋人不救筑五邑於其郊曰：黍丘揖丘大成锺（梁国下邑县西南有黍丘亭）明年宋公入曹以曹伯阳归。  

卫庄公元年饮孔悝酒於平阳（东都燕县东北有平阳亭）重酬之大夫皆有纳焉（纳财贿也。）醉而送之夜半而遣之（夜遣者惭负孔悝不欲令人见）载伯姬於平阳而行（载其母俱去）孔悝出奔宋邾隐公自齐奔越曰：吴为无道执父立子越人归之太子华奔越邾子。又无道越人执之以归而立公子何何亦无道（何太子华弟）。  

燕易王卒燕子哙既立齐人杀苏秦苏秦之在燕与其相子之为昏而苏代与子之交及苏秦死而齐宣王复用苏代子之相燕贵重主断苏代为齐使於燕燕王问曰：齐王奚如对曰：必不霸燕王曰：何也。对曰：不信其臣苏代欲以激燕王以尊子之也，於是燕王大信子之子之因遗苏代百金听其所使鹿毛寿（一作厝毛。又曰：甘陵县本名厝）谓燕王不如以国让相子之人之谓尧贤者以其让天下於许繇许繇不受有让天下之名而实不失天下今王以国让於子之子之必不敢受是王与尧同行也。燕王因属国於子之子之大重，或曰：禹荐益已而以启人为吏及老而以启为不足任天下传之於益已而启与交党攻益夺之天下谓禹名传天下於益已而实令启自取之今王言属国於子之而吏无非太子人者是名属子之而实太子用事也。王因收印自三百石吏以上而效之子之子之南面行王事而哙老不听政顾为臣国事皆决於子之三年国大乱。  

○列国君部　失礼  

夫宅天衷建皇极诞为民纪率繇礼经。若乃制度云：为其会节轨量物采陈之表仪然後百度缉熙庶功明密所以治政何莫繇斯道不虚行人存则举嗟夫胙土命氏体国君民将以寅亮帝功光辅王室然或功亏为翰业旷象贤灭德立违长傲纵欲徇耳目之常视忽经纪之远图谓权衡为可欺以旧坊为无用非烛何见既自取於行无耜而耕终靡成於作国家之败，於是在焉期示方来用从诠次鲁桓公二年夏四月取郜大鼎于宋戊申纳于太庙非礼也。  

三年秋公子如齐逆女齐侯送姜氏非礼也。凡公女嫁于敌国姊妹则上卿送之以礼於先君公子则下卿送之於大国虽公子亦上卿送之于天子则诸侯皆行公不自送於小国则上大夫送之。  

十八年春桓公将有行遂与姜氏如齐（始议行事）申曰：男有家女有室无相渎也。谓之有礼易此必败（女安夫之家夫安妻之室违此则为渎今公将姜氏如齐故知其当致祸乱）。  

庄公四年秋七月公及齐人狩于禚（越竟与齐微者俱狩失礼可知）。  

十年冬齐师灭谭谭无礼也。初齐侯之出也。过谭谭不礼焉及其入也。诸侯皆贺谭。又不至。  

二十二年冬庄公如齐纳币（公不使卿而亲纳币非礼也。母丧未再期而图昏）。  

二十四年秋哀姜至庄公使宗妇觌用币非礼也。（传不言大举非常）。  

二十五年夏六月辛未朔日有食之鼓用牲于社非常也。（非常鼓之月长历推之辛未实七月朔置闰失所故致月错）唯正月之朔慝未作（正月夏之四月周之六月谓正阳之月今书六月而传云：唯者明此月非正阳月也。慝阴气）日有食之，於是乎！用币于社伐鼓于朝（日食历之常也。然食于正阳之月则诸侯用币于社请救于上公伐鼓于朝退而自责以明阴不宜侵阳臣不宜掩君以示大义）。  

是年秋大水鼓用牲于社于门亦非常也。（失常礼也。）凡天灾有币无牲（天灾日月食大水也。祈请而已不用牲也。）非日月之眚不鼓（眚犹灾也。月侵日为眚阴阳逆顺之事圣贤所重故特鼓之）。  

二十七年春公会杞伯姬于洮非事也。（非诸侯之事）天子非展义不巡守（天子巡狩所以宣布德义）诸侯非民事不举卿非君命不越竟。  

二十一年夏六月齐侯来献戎捷非礼也。凡诸侯有四夷之功则献于王王以警于夷（以警惧夷狄）中国则否诸侯不相遗俘（虽夷狄俘犹不以相遗）。  

闵公二年夏吉于庄公速也。（三年丧毕致新死者之主于庙庙之远主当入祧因是大祭以审昭穆谓之庄公制未阕时别立庙庙成而告祭。又不于太庙故详书以示讥）夫唯。  

僖公八年秋而致哀姜焉非礼也。凡夫人不薨于寝不殡于庙不赴于同不于姑则弗致也。  

九年夏公会宰周公齐侯宋子卫侯郑伯许男曹伯于葵丘宋其称子何也。未葬之辞也。礼柩在堂上孤无外事今背殡而出会以宋子为无哀矣。（攒木如椁涂之曰：殡殷人殡于两楹之间周人殡于西皆之上宋殷後也。）。  

二十二年十一月宋公及楚人战于泓郑文夫人芈氏姜氏劳楚子於柯泽（楚子还过郑文公夫人芈氏楚女姜氏齐女也。柯泽郑地）楚子使师缙示之俘馘（缙楚乐师也。俘所得囚馘所截耳）君子曰：非礼也。妇人送迎不出门见兄弟不逾阈（阈门限）戎车不迩女器（迩近器物也。言俘馘非近妇人之物）丁丑楚子入享于郑（为郑所享）九献（用上公之礼九献酒而礼毕）庭实旅百（庭中所陈品数百也。）加笾豆六品（食物六品加於笾豆笾豆礼食器）享毕夜出文芋送于军取郑二姬以归（二姬。又芋女也。）叔詹曰：楚王其不没乎！（以寿终）为礼卒于无别无别不可谓礼将何以没诸侯是以知其不遂霸也。  

二十三年夏五月宋公兹父卒（宋襄公）初襄公葬其夫人醯醢百瓮曾子曰：既曰：明器矣。而。又实之（言名之为明器而与祭器皆实之是乱鬼器与人器）。  

文公二年冬公子遂如齐纳币讥丧娶也。娶在三年之外则何讥乎！丧娶（据逆在四年）三年之内不图婚（僖公以十二月薨至此未满二十五月。又礼先纳采问名纳吉乃纳币此四者皆在三年之内故云：尔）吉于庄公讥。然则何为不于祭焉讥（据吉于庄公讥始不三年大事图婚俱不三年大事犹从吉不复讥）三年之恩疾矣。（疾痛）非虚加之也。（非虚加责之）以人心为皆有之（以人心为皆有痛疾不忍娶）以人心为皆有之则曷为独於娶焉讥（据孝子痛疾吉事皆不当为非独娶也。）娶者大吉也。（合二姓之好传之于无穷故为大吉）非常吉也。（与大事异）其为吉者主于己（主于己身不如祭祀尚有念先人之心）以为有人心焉者则宜于此焉变矣。（变者变动哭泣也。有人心念亲者闻有欲为己图婚则当变动哭泣矣。况乃至于纳币成婚哉！）。  

四年夏逆妇姜于齐卿不行非礼也。（礼诸侯有故则使卿逆）君子是以知出姜之不允於鲁也。（允信也。始来不见尊贵故终不为国人所敬信也。文公薨而见出。故曰：出姜）曰：贵聘而贱逆之（公子遂纳币是贵聘也。）君而卑之立而废之（君小君也。不以夫人礼迎是卑废之）弃信而坏其主在国必乱在家必亡（主内主也。）不允宜哉！诗云：畏天之威于时保之敬主之谓也。  

六年闰月不告朔犹朝于庙（诸侯每月必告朔听政因朝宗庙文公以闰非常月故阙不告朔）闰月不告朔非礼也。（经称告月传称告朔明告月必以朔）闰以正时（四时渐差则致闰以正之）时以作事（顺时命事）事以厚生（事不失时则年丰）生民之道，於是乎！在矣。不告闰朔弃时政也。何以为民。  

七年春伐邾间晋难也。（公因霸国有难而侵小）三月取须句文公子焉非礼也。（邾文公子叛在鲁故公使为守须句大夫也。绝大之祀以与邻国叛臣。故曰：非礼）。  

十五年六辛丑朔日有食之鼓用牲于社非礼也。（得常鼓之月而於社用牲为非礼）日有食之天子不举（去盛馔）伐鼓于社（责群阴伐犹击也。）诸侯用币于社（社尊於诸侯故请救而不敢责之）伐鼓于朝（退自责）以昭事神训民事君（天子不举诸侯用币所以事神尊卑异制所以训民）示有等威古之道也。  

是年秋齐侯（懿公）侵鲁西鄙谓诸侯不能也。（不能讨也。）遂伐曹入其郛讨其来朝也。鲁季《文子》曰：齐侯其不免乎！已则无礼（执王使伐无罪）而讨於有礼者曰：女何故行礼礼以顺天天之道也。已则反天而。又以讨人难以免矣。《诗》曰：胡不相畏不畏于天畏天之威于时保之不畏於天将何能保以乱取国奉礼以守犹惧不终多行无礼弗能在矣。  

宣公三年春正月郊牛之口伤改卜牛牛死乃不郊犹三望不郊而望皆非礼也。（言牛虽伤死当更改卜取其吉者郊不可废也。）望郊之属也。不郊亦无望可也。  

八年夏六月辛巳有事于太庙仲遂卒於垂（有事祭也。仲遂卒与祭同日略书有事为绎张本垂齐地非鲁境故书地）壬午犹绎万入去（绎。又祭陈昨日之礼所以宾尸万舞名管也。犹者可止之辞鲁人知卿佐之丧不宜作乐而不知废绎故内舞去恶其声闻）非礼也。  

十七年春晋侯（顷公）使克徵会于齐（徵召也。欲为断道会）齐顷公帷妇人使观之子登妇人笑於房（跛而登阶故笑之）献子出怒而誓曰：所不此报无能涉（不复渡河而去）。  

成公二年十一月晋侯（景公）使巩朔献齐捷于周王弗见使单襄公辞焉曰：蛮夷戎狄不式王命淫湎毁常王命（式用也。）伐之则有献捷王亲受而劳之所以惩不敬劝有功也。兄弟甥舅侵败王略（兄弟同姓国甥舅异姓国略经略法度）王命伐之告事而已不献其功所以敬亲匿（告伐事而不献囚俘）禁淫慝也。今叔父克遂有功于齐（克能也。）而不使命卿镇抚王室所使来抚余一人而巩伯实来未有职司於王室（巩朔上军大夫非命卿名位不达于王室）。又奸先王之礼（谓献齐捷）余虽欲于巩伯（欲受其献）其敢废旧典以忝叔父夫齐甥舅之国也。而大师之後也。（齐世与周昏。故曰：甥舅）宁不亦淫从其欲以怒叔父抑，岂不可谏诲士庄伯不能对（庄伯巩朔）王使委于三吏（委属也。三吏三公）礼之如侯伯克敌使大夫告庆之礼降於卿礼一等王以巩伯宴而私贿之使相告之曰：非礼也。勿籍（相相礼者籍书也。）。  

六年二月季《文子》以鞍之功立武宫非礼也。（鞍战在二年）听于人以救其难而以立武立武繇已非繇人也。（言请人救难非已功）。  

十七年晋侯田（历公）与妇人先杀而饮酒後使大夫杀（传言厉公无道先妇人而後卿佐）。  

襄公二年夏齐姜薨齐侯（灵公）使诸姜宗妇来送葬（宗妇同姓大夫之妇妇人越疆送葬非礼）。  

四年春楚师为陈叛故犹在繁阳（前年何忌之师侵陈今犹未还繁阳楚地在汝南铜阳县南）陈成公卒楚人将伐陈闻丧乃止（军礼不伐丧）陈人不听命（襄公）鲁大夫臧武仲闻之曰：陈不服于楚必亡大国行礼焉而不服在大犹有咎而况小乎！夏楚彭名侵陈陈无礼故也。  

二十三年春杞孝公卒晋悼夫人丧之（悼夫人晋平公母杞孝公姊妹）平公不彻乐非礼也。（彻去也。）礼为邻国阙（礼诸侯绝期故以邻国责之）。  

二十九年春公在楚楚人使公亲衤遂（诸侯有遣使衤遂之礼今楚欲依遣使之比时楚康王也。）公患之穆叔曰：祓殡而衤遂则布币卒（先使巫祓除殡之凶邪而行衤遂礼与朝而布币无异）乃使巫以桃先祓殡（黍穰）楚人弗禁既而悔之（礼君临臣丧乃祓殡故楚悔之）。  

昭公九年晋知悼子卒未葬（悼子晋大夫荀盈）平公饮酒（与群臣燕平公晋侯彪也。）师旷李调侍（侍与君饮也。燕礼记曰：请旅侍臣）鼓钟（乐作也。燕礼宾入门奏肆夏既献而乐阕君亦如之）杜蒉自外来闻钟声曰：安在（怪之也。杜蒉或作屠蒯）曰：在寝（燕于寝）杜蒉入寝历阶而升酌曰：旷饮斯。又酌曰：调饮斯。又酌堂上北面坐饮之降趋而出（三酌自罚）平公呼而进之曰：蒉曩者尔心或开予是以不与尔言（曩也。始来入时开谓谏诤有所发起）尔饮旷何也。曰：子卯不乐（纣以甲子死桀以乙卯亡王者谓之疾日不以举乐为吉事所以自戒惧）知悼子在堂斯其为子卯也。大矣。（言大臣丧重於疾日也。杂记曰：君於卿大夫比葬不食肉比卒哭不举乐）旷也。太师也。不以诏是以饮之也。（诏诰也。太师典奏乐）尔饮调何也。曰：调也。君之亵臣也。为一饮一食忘君之疾是以饮之也。（言调贪酒食亵嬖近臣亦当规君疾忧）尔饮何也。曰：蒉也。宰夫也。非刀匕是共。又敢与知防是以饮之也。（防禁放溢）平公曰：寡人亦有过焉酌而饮寡人（闻义则服）杜蒉洗而扬觯（举爵於君也。礼扬作媵扬举也。媵送也。扬近得之）公谓侍者曰：如我死则必毋废斯爵也。（欲後世以为戒）至于今既毕献斯扬觯谓之杜举（此爵遂因杜蒉为名毕献献宾与君）。  

定公元年秋立炀宫（炀宫伯禽子庙毁已久）立者不宜立者也。十五年春邾子来朝（邾子名益）子贡观焉邾子执玉高其容仰公受玉卑其容俯子贡曰：以礼观之二君者皆有死亡焉夫礼死生存亡之体也。将左右周旋进退俯仰，於是乎！取之朝祀丧戎，於是乎！观之今正月相朝而皆不度（不合法度）心已亡矣。嘉事不体何以能久高仰骄也。卑俯替也。骄近乱替近疾君为主其先亡乎！（为此年公薨哀七年以邾子益归传）。  

哀公十二年夏五月甲辰孟子卒孟子者何（据鲁大夫无孟子）昭公之夫人也。其称孟子何（据不称夫人某氏）讳娶同姓盖吴女也。（礼不娶同姓买妾不知其姓则卜之为同宗共祖乱人伦与禽兽无别昭公既娶讳而谓之吴孟子春秋不系吴者礼妇人系姓不系国虽不讳犹不系国也。不称夫人不言薨不书葬者深讳之）。  

二十四年公子荆之母嬖（荆哀公庶子）将以为夫人使宗人[C260]夏献其礼（宗人礼官）对曰：无之公怒曰：女为宗司立夫人国之大礼也。何故无之对曰：周公及武公娶於薛（武公敖也。）孝惠娶於商（孝公称惠公弗皇商宋也。）自桓以下娶於齐（桓公始娶文姜）此礼也。则有。若以妾为夫人则固无其礼也。公卒立之而以为太子国人始恶之。（恶公）。  

## ●卷二百五十五  

○列国君部　失贤拒谏害贤失贤  

古语曰：千里一贤犹云：比肩言希有也。又曰：黄金累千不如一贤谓难得也。必能遇而礼之得而任之则治无不胜道无不臧观其简兮之诗彼之句邦君失道贤人退藏欲霸盛不其难哉！卫顷公时仁人不遇小人在侧（不遇者君不受己之志也。君近小人则贤者见侵害）诗人赋柏舟言其不遇也。又简兮刺不用贤也。卫之贤者仕於伶官皆可以仕於王者也。（矣。伶官乐官也。伶氏世掌乐官而善焉故後世多号乐官为伶官）。又北门刺仕不得志也。言卫之忠臣不得其志尔（不得其志者君不知己志而遇困苦也。）。  

郑庄公不能继先公之业使贤者退而穷处（穷犹终也。）诗人赋考刺庄公也。又羔裘刺朝也。言古之君子以风其朝焉（郑自庄公而贤者陵之朝无忠正之臣故刺之）。又遵大路诗思君子也。庄公失道君子去之国人思望焉。  

昭公不能与贤人图事权臣擅命（祭仲专权）诗人赋狡童刺忽也。（忽昭公也。）。又扬之水君子闵忽之无忠臣良士终以死亡而作是诗也。曹共公远君子而好近小人诗人赋侯人以刺之。  

虞公（史不书名及谥）时晋侯复假道於虞以伐虢大夫宫之奇谏曰：虢虞之表也。虢亡虞必从之虞公不听宫之奇以其族行曰：虞不腊矣。又云：虞不用百里奚而亡（而亡一本云：而去虞公之不可谏奚知之）。  

秦康公亡穆公之业始弃其贤臣诗人赋晨风以刺之。又权舆刺康公忘先君之旧臣与贤者有始而无终也。是时晋大夫士会奔秦晋人患秦之用士会也。六卿相见於诸浮（诸浮晋地）赵宣子曰：随会在秦贾季在狄难日至矣。若之何（贾季亦晋大夫奔狄）中行桓子曰：请复贾季（中行桓子荀林父也。）能外事。且繇旧勋（有狐偃之旧）成子曰：贾季乱。且罪大（杀阳处父故）不如随会能贱而有耻柔而不犯（不可犯以不义）其知足使也。且无罪乃使魏寿馀伪以魏叛者以诱士会执其孥於晋使夜逸（魏寿馀毕万之後孥寿馀子也。）请自归於秦秦伯许之（许受其邑）履士会之足於朝（蹑士会足欲使行）秦伯师於河西（将取魏）魏人在东（今河北县於秦为在河之东）寿馀曰：请东人之能与夫二三有司言者吾与之先（欲与晋人在秦者共先告喻魏有司）使士会士会辞曰：晋人虎狼也。若背其言臣死妻子为戮无益於君不可悔也。（辞行示已无去心）秦伯曰：若背其言所不归尔孥者有如河（言必归其妻子明白如河）乃行绕朝赠之以策（策马挝临别授之马挝并示已所策以展情绕朝秦大夫）曰：子无谓秦无人吾谋不用也。（示已觉其情）既济魏人讠而还（喜得士会）。  

齐景公时孔子齐景公止孔子曰：奉子以季氏吾不能以季孟之间待之（鲁三卿季氏为上卿最贵孟氏为下卿不用事言待之以二者之间也。）齐大夫欲害孔子孔子闻之景公曰：吾老矣。不能用也。孔子遂行（以圣道难成故云：吾不能用）卫灵公时孔子卫灵公问孔子居鲁得禄几何对曰：奉粟六万卫人亦致粟六万居顷之或讠替孔子於灵公灵公使公孙余假一出一入孔子恐获罪焉居十月去卫其後自陈还卫灵公老怠於政不用孔子孔子喟然叹曰：苟有用我者期月已可三年有成（言诚有用我於政事者期月而可以行其政教必三年乃有成功）孔子既行不得用於卫将西见赵简子至於河闻窦鸣犊舜华之死也。乃还反乎！卫灵公与孔子语见蜚雁仰视之色不在孔子孔子遂行。  

鲁哀公时孔子之去鲁凡十四岁而反乎！鲁哀公问政对曰：政在选臣然鲁终不能用孔子孔子亦不求仕。  

魏惠王时相公叔痤病惠王亲往问病曰：公叔病有如不可讳将奈社稷何公叔痤曰：痤之中庶子公孙鞅年虽少有奇才愿王举国而听之王默然王。且去痤屏人言王即不听用鞅必杀之无令出境王许诺而去公叔痤召鞅谢曰：今者王问可以为相者我言。若王色不许我我方先君後臣因谓王即弗用鞅当杀之王许我汝可疾去矣。且见禽鞅曰：彼王不能用君之言任臣。又安能用君之言杀臣乎！卒不去惠王。  

既去而谓左右曰：公叔病甚悲乎！欲令寡人以国听公孙鞅也，岂不悖哉！公孙鞅乃西入秦。  

齐宣王时邹人孟轲受业子思之门人道既通游事齐王王不能用梁。  

襄王时荀卿最为老师齐尚修列大夫之缺而荀卿三为祭酒齐人或谗荀卿乃楚。  

楚怀王时屈原为左徒博闻强志明於治乱怀王听上官大夫之谗疏之及顷襄王立以其弟子兰为令尹楚人既咎子兰以劝怀王入秦而不反也。屈原既嫉之虽放流卷顾楚国系心怀王不忘欲反冀幸君之一悟俗之一改也。其存君与国而欲反覆之一篇之中三致志焉然终无可奈何故不可以反卒以此见怀王之终不悟也。  

○列国君部　拒谏  

夫四海之富重畜也。故天子建德以藩屏丕绪千乘之国厚位也。故诸侯立家以保佑王爵所以弥缝其阙而图惟厥终者也。故曰：诸侯有诤臣五人虽无道不失其国矣。噫礼义下衰风流殊缺或臣能承命摩励之志屡申而君匪从流忠力之臣罕谅《传》曰：法语之言能无从乎！改之为贵从而不改乱之阶也。其自用甚者则唯戮是闻故有尽思进忠之臣萌祸心以为报谋以卫国之士赏刑典而勿舍在愎谏之斯甚咸贪乱以自丧民之无援祸不旋踵斯可哀也。哉！。  

卫庄公时公子州吁有宠而好兵公弗禁庄姜恶之石昔谏之弗听（鲁隐公三年臣钦。若等曰：自此已後谏辞并具陪臣规讽门）鲁隐公将如棠观鱼者（五年）臧僖伯谏之公曰：吾将略地焉（伪辞以略地略扌摄巡幸之名《传》曰：东略之不知西则否矣。）遂往陈鱼而观之（陈设张也。公大设捕鱼之备而观之）僖伯称疾不从《书》曰：矢鱼于棠非礼也。  

陈桓公时郑伯请成于陈（成犹平也。鲁隐公六年）陈侯不许五父谏曰：亲仁善邻国之宝也。君其许郑（五父陈公子佗）陈侯曰：宋卫实难（可畏难也。）郑何能为遂不许。  

鲁桓公取郜大鼎于宋（一年）纳于太庙非礼也。臧哀伯谏之（大夫僖伯之子）公不听。  

庄公如齐观社（纵放也。）曹刿谏之公不听遂如齐是年丹桓公之楹而刻其桷匠师庆言於公曰：臣闻圣王公之先封者遗後人之法今先君俭而君侈之令德替矣。公曰：吾属欲美之对曰：无益於君而替前之令德臣。故曰：庶可以已乎！公弗听。又哀姜至公使大夫宗妇觌用币御孙曰：男女同贽是无别也。男女之别国之大节也。而繇夫人乱之无乃不可乎！弗听。  

宋昭公将去群公子（二十三年）乐豫曰：不可公族公室枝叶也。若去之则本根无所庇荫矣。葛ぱ犹能庇其本根（鲁文公时）故君子以为比（葛之能ぱ蔓繁滋者以其本支荫之也。）况国君乎！此谚所谓庇焉而纵寻斧焉者也。（谓诗人取以喻九族兄弟）必不可君其图之亲之以德皆股肱也。谁敢携贰。若之何去之不听。  

齐景公时晋大夫栾盈自楚齐晏平仲言於齐侯曰：商任之会受命於晋（受锢栾氏之命）今纳栾氏将安用之小所以事大信也。失信不立君其图之弗听退告陈《文子》曰：君人执信臣人执共忠信笃敬上下同之天之道也。君自弃也。弗能久矣。  

鲁昭公自齐如晋将如乾侯（齐侯卑公故晋）子家子曰：有求於人而即其安人孰矜之其造於境（欲使次於境以待命）弗听使请逆於晋晋人曰：天祸鲁国君淹恤在外君亦不使一介辱在寡人（一介单使）而即安於甥舅其亦使逆君（言自使齐逆君）使公复于竟後逆之（逆侯也。言公不能用子家所以见辱）。  

献公使太子申生伐东山皋落氏（赤狄别种也。皋落其氏族）里克谏曰：君之嗣不可以帅师君失其官帅师不威将焉用之（太子统师是失其官也。专命则不孝是为帅必不威）。且臣闻皋落氏将战君其舍之公曰：寡人有子未知其谁立焉不对而退。  

惠公时秦饥使乞籴于晋（鲁僖公十四年）晋人弗与庆郑曰：背施无亲幸灾不仁贪爱不祥怒邻不义四德皆失何以守国弗听退曰：君其悔是哉！明年秦伐晋惠公乘小驷郑入也。（郑所献马名小驷）庆郑曰：古者大事必乘其产生其水土而知其人心安其教训而服习其道惟所纳之无不如志今乘异产以从戎事及惧而变将与人易（变易人心）乱气狡愤阴血周作张胍愤兴外︹中乾（狡戾也。愤动也。气狡愤於外则血胍必周身而作随气张动外虽有︹形而内实乾竭）进退不可周旋不能君必悔之弗听及战于韩原戎马还泞而止（泞泥也。还便旋也。小驷不调故堕泥中）秦获晋侯以归。  

郑文公时晋公子重耳过郑文公不礼焉叔瞻谏之弗听叔瞻曰：若不礼焉则请杀之谚曰：黍稷无成不能为荣黍不为黍不能蕃庑稷不为稷不能蕃殖所生不疑唯德之基弗听。  

曹共公时晋公子重耳自卫过曹共公不礼焉闻其骈胁欲观其状止其舍谋其浴设帷薄而观之僖负羁言於曹伯曰：晋公子生十七年而亡卿才三人从之可谓贤矣。而君蔑之不用贤也。谓晋公之亡不可不怜也。比之宾客不可不礼也。失此二者是不礼宾不怜穷也。玉帛酒食犹粪土也。爱粪土以毁三常（政之礼之宗归之常）无乃不可乎！君其图之公弗听。  

宋襄公时楚人伐宋以救郑宋公将战大司马固谏曰：天之弃商久矣。君将兴之弗可赦也。已（大司马固庄公之孙公孙固也。言君兴天所弃必不可不如赦楚勿与战）弗听。  

鲁僖公时邾人以须句故出师僖公卑邾不设备而御之（卑小也。）臧文仲曰：国无小不可易也。无备虽众不可恃也。弗听公及邾师战于升陉我师败绩。  

晋灵公时赵宣子为（鲁文公时）政骤谏而不入（宣子赵盾）灵公壮侈厚敛墙（画也。）从台人弹人观其避丸也。宰夫而熊蹯不熟（蹯熊掌其肉难熟）灵公怒杀宰夫使妇人持其尸出弃之过朝赵盾随会前数谏灵公患之使Θ刺赵盾。  

楚灵王虐（灵王鲁昭公时）白公子张骤谏（子张楚大夫白公）王患谓史老曰：吾欲已子张之谏。若何（史《老子》也。）对曰：用之实难已之易矣。若谏君则曰：余左执鬼中右执殇宫（中身也。《礼》曰：其中退然夭死曰：殇宫殇之居也。执谓记其录籍制服其身如其居处。若今世云：能使殇贤）凡百箴谏也。吾尽闻之矣。宁闻佗言（不欲闻谏）白公。又谏王如史老之言对曰：臣惧民之不信君也。故不敢不言不然何急其以言取罪也。王病之曰：子复语（病不能然故复使语）不虽不能用吾之於耳（犹愿置也。）对曰：赖君之用之也。故言（赖恃）不然巴浦之犀兕象其可尽乎！其。又以规为也。（牛规见也。所以塞耳言四兽之牙角可以为难尽而。又以规谏为之乎！今象出徼外其三兽则荆交有也。浦地名，或曰：巴浦巴郡合浦）遂趋而退归杜门不出七月乃有乾之乱灵王死之。  

吴王夫差伐越越王勾践败於会稽请委国为臣妾吴王将许之伍子胥谏曰：勾践为人能辛苦今不灭後必悔之吴王不听。又闻齐景公死而大臣争宠嗣君弱乃兴师北伐齐子胥谏曰：越王勾践食不重味衣不重彩吊死问疾。且欲有所用其众此人不死必为吴患今越王腹心疾而王不先而务齐不亦谬乎！吴王不听其後越王勾践率其众以朝吴厚献遗之吴王喜唯子胥惧曰：是弃吴也。谏曰：越在腹心今得志於齐犹石田无所（石田不可耕）用。且盘庚之诰有颠越勿遗（颠陨也。越坠也。陨越无道则割绝无遗也。）商之以兴（一本作盘庚之诰有颠之越之商以之兴子胥传语曰：有陨越商之兴也。）吴王不听（果为越所灭）。  

楚怀王听张仪计欲许秦易黔中之地屈原曰：前大王见欺於张仪张仪至臣以为大王烹之今纵弗忍杀之。又听其邪说不可怀王曰：许仪而得黔中美利也。後而背之不可故卒许张仪与秦亲後怀王怒张仪之诈兴师将伐秦陈轸。又曰：伐秦非也。不如因赂之一名都与之伐齐是我亡於秦取偿於齐也。吾国尚可全今王既绝於齐而责欺於秦是吾合秦齐之交而来天下之兵也。国必大伤矣。楚王不听遂绝和於秦发兵而西攻秦秦亦发兵击之与秦战丹阳秦大败我军斩甲士八万虏我大将军屈モ礻卑将军逢侯丑等七十人遂取汉中之郡。  

齐王建时秦攻赵齐楚救之秦计曰：齐楚救赵亲则退兵不亲遂攻之赵无食请粟於齐齐不听周子曰：不如听之以退秦兵不听则秦兵不却是秦之计中而齐楚之计过也。且赵之於齐楚蔽也。犹齿之有唇也。唇亡则齿寒今日亡赵明日患於齐楚。且救赵之务宜。若奉漏瓮沃焦釜也。夫救赵高义也。却秦兵显名也。义救亡国威却︹秦之兵不务为此而务爱粟为国计者过矣。齐弗听。  

燕王喜时秦破赵於长平四十馀万遂围邯郸燕王命相栗腹约欢赵以五百金为赵王酒还报燕王曰：赵王壮者皆死长平其孤未壮可伐也。王召昌国君乐间问之对曰：不可赵四战之国其民习兵不可伐曰：吾以五而伐一对曰：不可燕王怒群臣皆以为可卒起二军车二千乘栗腹将而攻高阝（徐广曰：在常山今曰：高邑）卿秦攻代唯独大夫将渠谓燕王曰：与人通关约交以五百金饮人之王使者服而反攻之不祥兵无成功燕王不听自将偏军随之将渠引燕王绶止之曰：王必无自往往无成功王蹴以足将渠泣曰：臣非以自为为王也。燕军至宋子（徐广曰：属钜鹿）赵使廉颇将击破栗腹於高阝破卿秦乐乘於代乐间奔赵廉颇逐之五百馀里围其国。  

○列国君部　害贤  

夫贤者国之纪人之望兴亡治乱之所系焉在昔周道陵迟诸侯︹盛家部之伍惟俊是泽斯所以建定霸之业成夹辅之勋者也。乃有末则哲之鉴孤遗之命或忿其忠谠之谏或乖於委任之道而皆非辜受祸没地无告以至悲伤其士庶殒绝其宗社千古之下览之者固可掩卷而叹息矣。  

晋怀公立（鲁僖公二十三年）畏秦之伐也。乃令国中诸从重耳亡者与期期尽不到者尽灭其家狐突之子毛及偃从重耳在秦弗肯召怀王怒囚狐突曰：子来则免曰：臣之子事重耳有年数矣。今召之是教之反君也。何以教之怀王卒杀狐突。  

秦穆公卒（鲁文公六年）以子车氏之三子奄息仲行针虎为殉（子车秦大夫氏也。以人从葬为殉）皆秦之良也。国人哀之为之赋黄钜鹿年鸟（黄鸟诗秦风义取黄鸟止于棘桑往来得其所伤三良不然）君子曰：秦穆之不为盟主也。宜哉！死而弃民先王遗世犹诒之法而况夺之善人乎！《诗》曰：人之云：亡邦国殄瘁（诗大雅言善人亡则国瘁病）无善人之谓也。若之何夺之（秦穆公卒葬雍秦穆公蒙在橐泉宫祈年观下）。  

晋灵公不君（失君道也。）赵宣子骤谏公患之（鲁宣公二年）使Θ贼之（Θ晋力士）晨往寝门辟矣。盛服将朝尚早坐而假寐（不解衣冠而睡）Θ触槐而死是（槐赵盾庭树Θ具扌录部义烈门）年秋晋侯饮赵盾酒伏甲将攻之其右提弥明知之趋（右军右）登曰：臣侍君宴过三爵非礼也。遂扶以下公嗾夫獒焉明抟而杀之（獒猛犬也。）。  

陈灵公与孔宁仪行父通於夏姬（鲁宣公九年）皆衷其衤日服以戏于朝（二子陈卿夏姬郑穆公女大夫御叔妻衷怀也。衤日服近身衣）泄冶谏曰：公卿宣淫民无效焉（宣示也。）。且闻不令君其纳之（纳藏衤日服也。）公曰：吾能改矣。公告二子二子谋杀之公弗禁遂杀泄冶（一云：泄冶阃之入谏曰：使国人闻之则犹可使仁人闻之则不可君鬼於泄冶不能用其言而杀之）。  

晋厉公五年（鲁成公十五年）谗伯宗杀之伯（三至）宗以好直谏得此祸国人以是不附厉公。  

吴王夫差将伐齐子胥谏曰：未可臣闻勾践食不重味与百姓同苦乐此人不死必为国患吴有越腹心之疾齐与吴疥<疒徒>也。愿王释齐先越吴王弗听遂伐齐败之艾陵虏齐高国以归让子胥子胥曰：王毋喜王怒子胥欲自杀王闻而止之越大夫种曰：臣观吴王政骄矣。请试尝之贷粟以卜其事请贷吴王欲与子胥谏勿与王遂与之越乃私喜子胥言曰：王不听谏後三年吴其墟乎！太宰闻之乃数与子胥争越议因谗子胥曰：伍员貌忠而实忍人其父兄不顾安能顾王王前欲伐齐员︹谏已而有功用是反怨王王不备伍员员必为乱与逢同共谋谗之王王始不从乃使子胥於齐闻其子於鲍氏王乃大怒曰：伍员果欺寡人欲反使人赐子胥属镂剑以自杀子胥大笑曰：我令而父霸我。又立。若。若初欲分吴国半予我我不受已今。若反以谗诛我嗟乎！嗟乎！一人固不能独立报使者曰：必取吾眼置吴东门以观越兵入也。（吴太宰既与子胥有隙因谗于夫差曰：子胥为人刚暴少恩猜贼怨望恐为深祸也。前日王欲伐齐子胥以为不可王卒伐之而有大功子胥耻其计谋不用乃反怨望而今王。又复伐齐子胥专愎︹谏沮毁用事徒幸吴之败以自胜其计谋耳今王自行悉国中武力以伐齐而子胥谏不用因辍谢佯病不行王不可不备此起祸不难。且使人微伺之其使於齐也。乃属其子於齐之鲍氏夫为人臣内不得意外倚诸侯自以为先王之谋臣今不见用尝鞅鞅有怨望愿王早图之吴王曰：微子之言吾亦疑之乃使赐伍子胥属镂剑曰：子以此死子胥仰天叹曰：嗟乎！谗臣为乱矣。王乃反诛我我令。若父霸。若未立时诸公子争立我以死争之於先王几不得立。若既得立欲分吴国与我我顾不敢望也。然今。若听谀臣言以杀长者乃告其舍人必树吾墓上以梓令可以为器而必抉吾眼悬吴东门之上以观越寇之入灭吴也。乃自刭）。  

越王勾践既平吴范蠡遂去自齐遗大夫种《书》曰：茑鸟尽良弓藏狡兔死走狗（狡兔作郊）越王为人长颈乌喙可与共患难不可共安乐子何不去种见书称病不朝人或谗种。且作乱越王乃赐种剑曰：子教寡人伐吴七术寡人用其三而败吴其四在子子为我从先王试之种自杀。  

秦昭王发兵使五大夫王陵攻赵邯郸是时武安君病不任行攻陵攻邯郸少利秦益发兵佐陵兵兵亡五较武安君病愈秦王欲使武安君代陵将武安君言曰：邯郸实未易攻也。且诸侯救日至彼诸侯怨秦之日久矣。今秦虽破长平军而秦卒死者过半国内空远绝河山而争人国都赵应其内诸侯攻其外破秦军必矣。不可秦王自命不行乃使应侯请之武安君终辞不肯行遂称病秦王使王代陵将九月围邯郸不能拔楚使春申君及魏公子将兵数十万攻秦军秦军多失亡武安君言曰：秦不听臣计今如何矣。秦王闻之怒︹起武安君武安君遂称病笃应侯请之不起，於是免武安君为士伍迁之阴密（属安定府）武安君病未能行居三月诸侯攻秦军急秦军数却使者日至秦王乃使人遣武安君不得留咸阳中武安君既行出咸阳西门十里至杜邮秦昭王与应侯群臣议曰：白起之迁其意尚怏怏不服有馀言秦王乃使使者赐之剑遂自杀。  

齐闵王时负郭之民有狐亘者正议王杀之檀衢百姓不附齐宗室子陈举直言杀之东闾宗族离心司马穰苴为政者也。杀之大臣不亲。  

赵王迁七年秦使王翦攻赵赵使李牧司马尚御之秦多与赵王宠臣郭开金为反间言李牧司马尚欲反赵王乃使赵葱及齐将颜聚代李牧李牧不受命赵使人微捕得李牧斩之废司马尚後三月王翦因急击赵大破杀赵葱虏赵王迁及其将颜聚遂灭赵。  

## ●卷二百五十六  

○储宫部　总序  

昔三王家天下以传於子司马迁作本纪载夏商之世系详矣。而姒氏多父子继立商人率兄弟相及储嫡之制无闻焉礼有文王世子之篇春秋传载王世子会于首止而诸侯之嫡子亦称世子盖成周之制天王之子称王世子诸侯之子称世子。又皆有太子之称秦并六国兼皇帝而建号汉承秦法崇建储贰以嫡嗣为皇太子诸侯王之嫡子称世子焉历世以还遵其位号盖大易述主器之义实长於震宫书纪元良之重以正于万国前星少海之象著乎！穹厚抚军监国之任备乎！出处继明承序于以显守祧之贵庙趋郊见于以彰率礼之教授经齿学所以敦道义之则安车金玺所以异车服之等至於宫朝之设则承华博望越藩邸之范官属之次则保傅三少峻天秩之品其後加四率之卫益坊寺之职命爵之叙侔於上台奉养之给亚於尊极良以其承万代之业居群后之上帝宸之贰体率土之系心当副君之任为天下之本故其礼秩之尤重而安危之斯属焉今之所纪者自文武而降包举鼎国并叙南北以迄于前唐凡膺明两之重司匕鬯之祀类其行事辨其淑慝。若夫少阳毓德终正南面而有发诞弥之祥庆挺渊穆之仪表因心形于孝友作事彰乎！令德智量越于群品辞学昭乎！世誉系乎！一人之善者比不复徵其於建树明嫡之始尊异师傅之礼出统兵旅居掌国政宾待贤隽讽谏违失及夫胄延之尚齿宫臣之讲学公朝之崇奖优制之旌饰咸用论次以著于编凡储宫部一十七门。  

○列国君部　建立  

王者建立储贰所以重宗庙社稷而安天下也。自内禅已还或弟或子尊尊亲亲各以其道故周文三朝之事著于礼经汉明四重之德形于诗什《书》曰：一人元良万邦以贞《易》曰：明两作离大人以继明照于四方此之谓也。若乃东海辞让刘氏隆於永平晋王矫饰杨宗覆于大业以爱则临淄京兆几遗魏嗣之贤以功则贞观开元卒致唐祚之盛繇斯而言主匕鬯承大统者非徒人事盖亦有天意焉然自周以前不载建储之事故以汉氏为首。  

汉高祖初为汉王二年六月壬午立子盈为太子（慝快也。）。  

文帝元年正月有司请蚤建太子所以尊宗庙也。诏曰：朕既不德上帝神明未歆飨也。天下人民未有м志（重谓增益也。）今纵不能博求天下贤圣有德之人而嬗天下焉而曰：豫建太子是重吾不德也。谓天下何（犹言何以称天下之望）其安之（安犹徐也。言不宜汲汲耳）有司曰：豫建太子所以重宗庙社稷不忘天下也。帝曰：楚王季父也。春秋高阅天下之义理多矣。（阅犹更历也。）明於国家之体吴王於朕兄也。淮南王弟也。皆秉德以陪朕（陪辅也。）岂为不豫哉！诸侯王宗即惠帝也。室昆弟有功臣多贤及有德义者。若举有德以陪朕之不能终是社稷之灵天下之福也。今不选举焉而曰：必子（必将传位於子）人其以朕为忘贤有德者而专於子非所以忧天下也。朕甚不取有司固请曰：古者殷周有国治安皆。且千岁（治安言治理而。且安宁也。）有天下者莫长焉（言上古以来国祚长久无及殷周者也。）用此道也。（所以能尔者以承嗣相传故也。）立嗣必子所从来远矣。高帝始平天下建诸侯为帝者太祖诸侯王列侯始受国者亦皆为其国祖子孙继嗣世世不绝天下之大义也。故高帝设之以抚四海（设置立也。）今释宜建（释舍也。宜建谓嗣）而更选於诸侯宗室非高帝之志也。更议不宜（不当更议）子启最长敦厚慈仁请建以为太子帝乃许之因赐天下民当为父後者爵一级。  

景帝四年四月己巳立皇子荣为皇太子。  

七年正月废太子荣为临江王二月丁丑立胶东王彻为皇太子（即武帝也。）。  

武帝元狩元年四月丁卯立皇子据为太子（即戾太子也。）後元二年二月乙丑立皇子弗陵为皇太子（昭帝也。後单名弗）太子年八岁以侍中奉车都尉霍光为大司马大将军受遗诏辅少主初卫太子（即太子据也。其母卫氏）为江充所败而燕王旦广陵王胥皆多过失是时帝年老宠姬钩弋赵亻仔有男（亻亻予居钩弋宫故称之）帝心欲以为嗣命大臣辅之察群臣唯光任大重可属社稷（任堪也。属委也。）帝乃使黄门画周公辅成王朝诸侯以赐光（黄门之署职任亲近以供天子百物在焉故亦有画工）及帝病笃光涕泣问曰：如有不讳谁当嗣者帝曰：君未谕前画意邪立少子君行周公之事。  

宣帝地节三年四月戊申立皇太子骜（即成帝也。）。  

成帝绥和元年二月癸丑诏曰：朕承太祖鸿业奉宗庙二十五年德不能绥理宇内百姓怨望者众不蒙天至今未有继嗣天下无所系心观于往古近事之戒祸乱之萌皆繇斯焉（始生曰：萌）定陶王欣於朕为子慈仁孝顺可以承天序继祭祀其立欣为皇太子（即哀帝也。）初王祖母傅太后随王来朝私赂遗帝所幸赵昭仪及帝舅骠骑将军曲阳侯王根昭仪及根见帝亡子亦欲豫自结为长久计皆更称定陶王劝帝以为嗣帝，於是召丞相翟方进御史大夫孔光右将军廉褒後将军朱博皆引入禁中议中山定陶王谁宜为嗣者方进根以为定陶王帝弟之子《礼》曰：弟之子犹子也。为其後者为之子也。定陶王宜为嗣褒博皆如方进根议光独以为礼立嗣以亲中山王先帝之子帝亲弟也。以尚书盘庚殷之及王为比（师古曰：兄终弟及也。比必寐反）中山王宜为嗣帝以礼兄弟不相入庙。又皇后昭仪欲立定陶王故遂立为太子为加元服而遣之时年十七矣。明年使执金吾任宏守大鸿胪持节徵定陶王立为皇太子王谢曰：臣幸得继父守藩为诸侯王材质不足以假充太子之宫（谦不敢言为太子故云：假充。若言非正）陛下圣德宽仁敬承祖宗奉顺神祗宜蒙福子孙千亿之报（《诗》曰：干禄百福子孙千亿言成王宜民宜人天之所保佑永得福禄故子孙众多也。）臣愿。且得留国邸旦夕奉问起居俟有圣嗣归国守藩书奏天子报闻後月馀立楚孝王孙景为定陶王奉恭王祀所以奖厉太子专为後之谊。  

後汉光武建武二年六月戊戌立子疆为皇太子。  

十九年六月戊申诏曰：春秋之义立子以贵东海王阳皇后之子宜承大统皇太子疆崇执谦退愿备藩国父子之情重久违之其以疆为东海王立阳为皇太子改名庄（即明帝也。时乐人作歌诗四章日重光月重轮星重晖海重润以赞太子之德）明帝永平三年二月甲子立皇子旦为皇太子（即章帝也。）章帝建初四年四月戊子立皇子庆为皇太子。  

七年六月甲寅废皇太子庆为清河王立皇子肇为皇太子（即和帝也。）诏曰：皇子肇保育皇后承顺怀任达善性将成其器盖庶子慈母尚有终身之恩岂。若嫡后事正义明哉！今以肇为皇太子。  

和帝元兴元年十二月辛未立皇子隆为皇太子是夜即皇帝位时诞育百馀日（即殇帝也。）。  

安帝永宁元年四月丙寅立皇子保为皇太子（即顺帝也。）顺帝建康元年四月辛巳立皇子炳为皇太子。  

魏武帝既受汉封为魏王建安二十二年十月汉献帝以五官中郎将曹丕为魏太子（即文帝也。）初临淄侯植既以才见异而丁议丁е杨修等为之羽翼帝狐疑几为太子者数矣。而植任性而往不自励饮食不节文帝御之以术宫人左右并为之说故定为嗣。  

文帝黄初七年五月丙辰立平原王为皇太子（即明帝也。）丁巳即皇帝位初太子为平原王时文帝以郭后无子诏使子养帝平原以母不道终意甚不平後不获已乃敬事郭后旦夕因长遇问起居郭后亦自以无子遂加慈爱文帝始以平原不悦有意欲以他姬子京兆王礼为嗣故久不拜太子平原常从文帝射杀鹿母使平原射鹿子平原不从曰：陛下已射其母臣不忍复射其子因涕泣文帝即放弓箭以此深奇之而树立之意定至是文帝病笃乃立为皇太子。  

明帝景初三年正月丁亥立齐王芳为皇太子（即废帝也。）是日即皇帝位。  

蜀先主初为汉中王立子禅为王太子及即尊号册为皇太子。  

後主延熙元年正月以子为皇太子。  

吴太帝初受魏封为吴王立子登为王太子黄龙元年帝即皇帝位以吴王太子登为皇太子。  

赤乌四年五月太子登卒五年正月立子和为太子十三年八月废太子和处故鄣十一月立子亮为太子亮字子明大帝少子也。帝春秋高而亮最少故尤留意姊全公主尝讠替太子和子母心不自安因倚帝意欲豫自结数称述全尚女劝为亮纳妃和废帝遂立亮为太子。  

景帝休永安五年八月戊子立子单为太子。  

後主皓建衡元年正月立子瑾为太子。  

晋文帝既受魏封为晋王咸熙元年十月魏陈留王以中抚军新昌乡侯司马炎为晋世子二年五月命世子为太子（即武帝也。）初文帝以景帝既宣帝之嫡早世无後以次子攸为嗣特加爱异自谓摄居相位百年之後大业宜归攸每曰：此景王之天下也。吾何与焉将议立世子属意於攸问孙秀曰：大将军开建未遂吾但承奉後事耳故立攸将功归於兄何如秀以为不可。又以问山涛涛对曰：废长立少为礼不祥国之安危当必繇之何曾固争曰：中抚军聪明神武有超世之材委地手过膝此非人臣之相也。太子位于是乃定（羊涉学有智少与武帝同学甚相亲狎每接延同席帝未立为太子而声誉不及弟攸文帝素意重攸常有代宗之议密为武帝书策甚有条理。又密观文帝为政损益揆度应所顾问之事皆令武帝默而识之其後文帝与武帝论当世之务及人间可否武帝答无不允繇是储位遂定）。  

武帝泰始三年立皇子衷为皇太子（即惠帝也。）诏曰：朕以不德托于四海之上兢兢畏惧无以康济内思与天下式明王度正本清源於置嗣树嫡非所先务。又近世每建太子宽宥施惠之事间不获已顺从王公卿士之议耳方今世运垂平将陈之以德义示之以好恶使百姓蠲多幸之虑笃始终之行曲惠小仁故无取焉咸使知闻。  

七年正月丙午皇太子冠。  

惠帝永熙元年八月壬午立广陵王为皇太子（即愍怀太子也。）。  

永平元年正月丙午皇太子冠字熙祖惠帝长子母曰：谢才人幼而聪慧武帝爱之常在左右尝与诸皇子戏於殿上惠帝来朝执诸皇子手次至太子帝曰：是汝儿也。惠帝乃止（元康九年十二月废为庶人）。  

永康元年四月立皇孙临淮王臧为太孙诏曰：咎徵数发奸回作变既逼废非命而殁今立臧为皇太孙还妃王氏以母之称太孙太妃。  

永宁元年正月赵王伦篡帝位废太孙臧为濮阳王五月立襄阳王尚为皇太孙。  

太安元年正月皇太子尚薨六月以清河王遐子覃为皇太子持齐王ぁ。表曰：东宫旷然冢嗣莫继天下大业帝王神器必建储副以固洪基今者後宫未有孕育不可庶幸将来而虚天绪非祖宗之遗志社稷之长计也。礼兄弟之子为犹子故汉成无嗣继繇定陶孝和之绝安以绍兴此先王之令典往代之成式也。清河王覃神姿岐嶷慧智早成康王正妃周氏所生先帝众孙之中於今为嫡昔薄姬贤明文则承位覃外祖恢世载明德覃宜奉宗庙之重统无穷之祚以宁四海之望覃兄弟虽并出绍可简令淑还为国裔不替其嗣辄谘大将军成都王[A13C]及群公卿士咸同大愿请具礼仪择日迎拜遂立覃为皇太子。  

永兴元年九月黜太子覃复为清河王三月河间王表请立成都王颖为太弟诏曰：朕以凉德纂承洪绪于兹十有五年祸乱滔天奸逆仍起至乃幽废重宫宗庙圯绝成都王颖温仁惠和克平暴乱其以颖为皇太弟都督外中诸军事丞相如故时颖既入京师复旋镇于邺封二十郡拜丞相河间王表颖宜储副遂废太子覃立颖为皇太弟丞相如故。  

十二月诏曰：天祸晋邦蒙嗣莫继成都王颖自在储贰政绩亏损四海失望不可承重其以王还第豫章王炽先帝爱子令闻日新四海注意今以为皇太弟（即怀帝也。）以隆我晋邦时炽以清河王覃本太子也。惧不敢当典书令卢陵修肃曰：二相经营王室志宁社稷储贰之重宜归时望亲贤之举非大王而谁清河幼弱未允众心是以既升东宫复赞藩国今乘舆播越二宫久旷常恐氐羌饮马於泾川岂众控久於霸水宜及吉辰时登储副上翼大驾早宁东京下允黔首喁喁之望炽曰：卿吾之宋昌也。乃从之。  

怀帝永嘉元年三月庚午立豫章王诠为皇太子。  

六年帝蒙尘于平阳前雍州刺史贾疋与京兆太守梁综共奉秦王邺为皇太子於长安（即愍帝也。）。  

元帝建武元年三月辛卯即王位于建康丙辰立世子绍为晋王太子。  

太兴元年三月丙辰即皇帝位庚午立王太子绍为皇太子初帝为晋王有司奏立太子帝以琅琊王褒有成人之量过於绍从容谓司空王导曰：立子以德不以年导曰：世子宣城俱有昭俊之目固当以年，於是太子位遂定。  

明帝大宁三年三月戊辰立皇子衍为皇太子康帝建元二年九月丙申立皇子聃为皇太子戊戌太子即皇帝位。  

简文帝咸安二年七月乙未立会稽王昌明为皇太子（即孝武帝也。讳曜字昌明）。  

孝武帝太原十二年八月立皇子德宗为太子（即安帝也。）宋高祖初封宋王以子义符为王太子永初元年六月即皇帝位为皇太子（即文帝也。）。  

文帝元嘉六年三月丁巳立皇子劭为皇太子（臣钦。若等曰：即元凶也。）。  

孝武帝孝建元年正月丙寅立皇子业为皇太子（即前废帝也。）未之东宫中庶子二率并入直永福省大明二年出即明帝也。即成帝也。即穆帝也。居东宫七年加元服。  

明帝泰始二年立皇子昱为皇太子南齐太祖初封齐公时以子赜为齐国世子建元元年四月太祖即位六月立赜为皇太子（即後废帝也。）。  

武帝以建元四年三月即位六月甲申立皇子长懋为皇太子（即武帝也。）。  

永明十二年正月皇太子长懋薨四月以长懋长子昭业为皇太孙（即郁林王也。）诏东宫文武臣僚可悉改为皇太孙官属。  

东昏侯永元元年四月己巳立子诵为皇太子梁高祖天监元年既受齐禅有司奏立储副帝以天下始定百度多阙未之许也。群臣固请十一月甲子立长子统为皇太子（即昭明太子也。）时太子年幼依旧於内拜东宫官属文武皆入直永福省五年五月皇太子始出居东宫。  

十四年正月乙巳朔皇太子冠。  

中大通三年四月乙巳昭明太子薨。  

五月丙申以晋安王纲为皇太子（即简文帝也。）。  

七月乙亥临轩策拜以修缮东宫权居东府四年九月皇太子移还东宫。  

简文帝太清三年五月辛巳即皇帝位立太子器为皇太子（即哀太子也。）。  

元帝初封湘东王承圣元年十一月即位立王太子方矩为皇太子改名元良（即愍怀太子也。）。  

後梁宣帝登立子岿为皇太子（即明帝也。）。  

明帝即位立子琮为皇太子（臣钦。若等曰：案後周萧登传无年月）。  

陈文帝永定三年六月即位九月立皇子伯宗为皇太子（即废帝也。）自梁室乱离东宫焚烬太子居于永福省天嘉六年正月甲午皇太子加元服。  

废帝光大元年七月戊申立皇子至泽为皇太子。  

宣帝太建元年正月即位立皇子叔宝为皇太子（即後主也。）二月辛未太子谒太庙。  

後主太建十四年正月即位四月立皇子永康公裔为皇太子。  

至德二年七月甲午太子加元服。  

祯明二年六月皇太子废为吴兴王立始安王深为皇太子魏。  

太武延和元年正月丙午立皇子晃为皇太子（即景穆太子也。）。  

文成太安二年二月丁巳立皇子宏为皇太子（即献帝也。）献文皇兴三年六月辛未立皇子宏为皇太子（孝文帝也。）文帝太和十七年六月立皇子恂为皇太子及冠恂於庙帝临光极东堂引恂入见诫以冠义曰：夫冠礼表之百代所以正容体齐颜色顺辞令容体正颜色齐辞令顺故能正君臣亲父子和长幼然母见必拜兄弟必敬责以成人之礼字汝元道所寄不轻汝当寻名求义以顺吾旨。  

二十年十二月丙寅废皇太子恂为庶人。  

二十一年正月丙申立皇太子恪为皇太子（即宣帝也。）帝亲告庙冠於阼阶。  

西魏文帝立子钦为皇太子（即废帝也。）。  

东魏孝静帝武定七年八月立皇子长仁为皇太子。  

北齐文宣帝天保元年六月丁亥立子殷为皇太子（即後主也。）。  

孝昭帝初封常山王以子百年为世子皇建元年八月即帝位十二月辛亥立为皇太子（即後主也。）。  

武成帝河清元年正月丙戌以皇子纬为皇太子（即孝昭也。）。  

後主武平元年六月皇子常生九月立为皇太子。  

後周太祖既受魏封为安定公恭帝三年以略阳公觉为安定公世子初太祖嫡嗣未建明帝居长已而有成德孝闵处嫡年尚幼冲乃召群公谓之曰：孤欲立子以嫡恐大司马有疑大司马即独孤信明帝敬后父也。众皆默然未有言者左仆射李远曰：夫立子以嫡不以长礼经明义略阳公为世子公何所疑。若以信为嫌请即斩信便拔刀而起太祖亦起曰：何事至此信。又自陈说远乃止，於是群公并从远议出外拜谢信曰：临大即废帝也。事不得不尔信亦谢远曰：今日赖公决此大议。  

高祖武帝建德元年四月鲁国公立ど为皇太子（即宣帝也。）帝亲告庙冠於阼阶。  

宣帝大象元年正月戊午行幸洛阳立鲁王衍为皇太子（即静帝也。）。  

隋高祖初封隋王以子勇为王太子开皇元年即位立为皇太子。  

二十年十月乙丑太子勇废为庶人十一月戊子以晋王广为太子（即炀帝也。）是月当受册高祖曰：吾以大兴功成帝业令太子出舍大兴县。  

炀帝大业元年正月丙申立晋王昭为皇太子（即元德太子也。）昭炀帝长子也。仁寿三年以晋王领雍州牧炀帝即位便幸洛阳宫昭留守京师遣使者立为皇太子。  

## ●卷二百五十七  

○储宫部　建立第二  

唐高祖既受隋封为唐王义宁元年十一月恭帝以陇西公建成为唐国世子武德元年五月高祖即位六月庚辰立世子建成为皇太子（即隐太子也。）。  

九年六月癸亥诏曰：储贰之重式固宗祧一有元良以贞万国天策上将大尉尚书令陕东道大行台尚书益州道行台尚书令雍蒲二州都督领十二卫大将军中书令上柱国秦王世民器质冲远风猷昭茂宏图夙著美业日隆孝惟德本周於百行仁为重任以安万物王迹初基经营缔构戡翦多难征讨不庭嘉谋特举长必克敷政大邦宣风区奥功高四履道冠二南任总机衡庶绩惟允职兼内外彝章载穆遐迩属意朝野具瞻宜乘鼎业允膺守器可立为皇太子（即太宗也。）。  

太宗以武德九年八月甲子即位十月癸亥尚书八座奏请立储贰诏曰：尚书奏议以为少阳作二元良治本虔奉宗┙式固邦家中山王承乾地居嫡长天姿峻嶷仁孝纯深业履昭茂早闻哲幼观诗礼允兹守器养德春宫朕钦承景业嗣膺保位宪则前王思隆正绪宜依众请以答佥望可立承乾为皇太子贞观八年二月己巳皇太子承乾加元服。  

十七年四月乙酉废太子承乾为庶人丙戌诏曰：昔者哲王受图上圣垂范建储两以奉宗庙总监抚以宁国家既义出於至公亦事兼於权道故以贤而立则王季兴周以贵而升则明帝定汉详诸方册，岂不然乎！并州都督右武候大将军晋王治地居茂亲才惟明德至性仁孝淑质惠和夙著梦日之祥早流乐善之誉好礼无倦强学不怠今承华虚位率土系心畴咨文武咸所推戴古人云：知子莫。若父知臣莫。若君朕谓此子允众望可以则天作贰可以守器承祧永固百世以宁万国可立治为皇太子所司备礼册命甲午临轩授皇太子册己亥御两仪殿皇太子侍侧陈孝德以戒之谓侍臣曰：朕御天下十有七载遂得太子一诣寝门知子唯父久已体之然初立以长不能废弃今者丧败其自取之矣。初承乾之将废也。魏王泰日入奉侍太宗面许立为太子因谓侍臣曰：泰昨入见自投我怀中云：臣今日始得与陛下为子更生之日也。臣有一孽子臣百年之後当为陛下杀之传国晋王父子之道故当天性我见其如此甚怜之褚遂良进曰：陛下大失言伏愿审思无令错误也。安有陛下百年之後魏王持国执柄为天下之主而能杀其爱子传国於晋王者乎！陛下日者立承乾为太子而复宠爱魏王礼数有逾於承乾者良由嫡庶不分所以至此殷监不远足为龟镜陛下今日既立魏王泰伏愿陛下别安置晋王始得安全耳太宗涕泗交下曰：我不能因起入内太宗以晋王仁孝心所锺爱。又以太原瑞石文云：李治万吉意以为嗣而未发言泰任即高宗也。数知太宗爱晋王因谓之曰：汝善於元昌今败得无有忧色晋王忧之见於颜色太宗怪而屡问方言其故太宗慨然有悔立泰之言矣。是日太宗御两仪殿群官尽出诏留司徒长孙无忌司空房玄龄兵部尚书李谏议大夫褚遂良谓曰：我三子一弟所为如此我心无聊因自投於床引佩刀无忌等争趋抱持太宗手中争取佩刀以授晋王无忌等请太宗所欲曰：我欲立晋王无忌曰：谨奉诏有异议者臣请斩之太宗谓晋王曰：汝舅许汝也。宜拜谢晋王因下拜太宗谓无忌等既符我意未知物论何如无忌等。又曰：晋王仁孝天下属心久矣。伏乞召问百僚必无异辞。若不手舞同音臣负陛下万死妃嫔列於纱窗内倾耳者数百人闻帝与无忌等立晋王议定一时监叫响振宫掖太宗，於是御太极殿召文武六品以上曰：承乾悖逆泰亦败类朕所观之皆不可立欲选诸子尤仁孝者立为蒙嗣尔其为朕明言众咸言晋王忠孝仁爱文德皇后之子立为储君无所与让皆腾跃欢叫不可禁止太宗见众情所与颜色甚悦是日泰从百馀骑至永安门诏门司尽辟其骑令引泰於肃章门入出去武门幽於北苑高宗永徽三年七月丁巳立陈王忠为皇太子忠高宗长子永徽元年拜雍州牧时王皇后无子其舅中书令柳说后谋立忠为太子以忠母贱冀其亲已后然之与尚书右仆射褚遂良侍中韩瑗讽太尉长孙无忌左仆射于志宁等固请立忠为储后高宗许之。  

显庆元年正月辛未立代王弘为皇太子先是永徽六年十一月丁卯礼部尚书许敬宗奏曰：臣闻元储以贵立嫡之义尤彰罔敢同名正本之文逾显所以内崇宗庙外重郊社取鉴前王行之自久陛下宪章千古含育万邦爰立圣慈母仪天下继而皇后生子合处少阳出自涂山是谓吾君之嗣夙闻胎教宜展问竖之心乃复获宗降居藩邸从然养德犹韬甲馆之符未纂承华尚阻商山之道是使前星匿彩瑶岳韬峰臣愚诚窃所未喻。且今之守器素非皇嫡永徽爰始国本未生权引彗星越外明两近者元妃载诞正嗣降神重光有融爝晖宜息安可以兹傍统叨据温文国有诤臣孰逃其责谨按春秋《左氏传》云：隐公元年春不书即位摄也。昔宋武公生仲子有文在其手曰：为鲁夫人故仲子归于我生桓公是以隐公立而奉之自营会裘逊而归老孔子褒其让嫡旌于此事之书。又束观汉史云：光武皇帝子疆居长建武之初为皇太子及皇后阴氏有子曰：庄繇是疆不自宁固求逊位帝乃从之封疆为东海王竟以庄为太子是为孝明皇帝窃惟息姑克让可以思齐刘疆守藩宜遵往轨追踪太伯不亦休哉！踵武延陵故常安矣。宁可反植枝易位於天庭倒袭裳衣使违方於震位蠢尔黎庶云：谁系心垂裕後昆将何播美。又。且父子之际人所难言事或批鳞必婴严宪臣窃为身计苟。且随流尸禄偷荣固知无咎伏自思忖荷盼先朝引於陋巷之中申以後车之礼云   台画象十有八人三纪于兹唯臣仅在趋事陛下绵历二坊叨处调护之流滥齿正人之伍会璇华於望苑雕朽木以为容推銮毂於天衢偶鸡树而徒老常思自勉少报洪恩既属天步康宁效湛族而无所太阶平晏须焚宗而靡由今兹蒙嗣执下枝当璧孟侯沦屈大典未申臣既分职文昌典司嘉礼位均宗伯弗敢旷官效命之秋宜在兹日所以思不出位轻叫帝阍冒严威干斧钺凶忌讳竭精诚天或弗违从其至理朝闻夕殒。若登仙如塞谠言谴其刍瞽煎膏染鼎亦所心仍望奉见指陈彝典及召见帝曰：卿朕之伯夷也。立嫡之义在礼何如对曰：正基本则万事理皇太子国之本也。本独未正万国无所系心据礼最为不可。且在东宫者所出本微今知国家已有正属必不自安窃位而怀自疑恐非宗庙之福愿陛下熟计之帝曰：忠己自让对曰：能为太伯愿速从之。  

四年十月丙午皇太子弘加元服（後薨谥字敬皇帝）。  

上元二年六月戊寅立雍州牧右卫大将军雍王贤为皇太子（即章怀太子也。）。  

调露二年八月己丑立左卫大将军雍州牧共王哲为皇太子（改名显即中宗也。）。  

永淳元年二月戊午立皇孙重照为皇太孙重照中宗长子开耀二年生於东内殿高宗甚悦及满月立为皇太孙（後避则天讳改名重润降封邵王）。  

中宗嗣圣元年二月壬子以永平王成器为皇太子（後改名宪降封宁王谥曰：让皇帝）。  

神龙二年七月戊申立左卫大将军卫王重俊为皇太子时以除遂不行册礼（即节太改子也。）。  

睿宗唐隆元年六月丁未以平王隆基有安社稷之功立为皇太子（即玄宗也。）制曰：舜去四凶而功格天地武有七德而戡定黎民故知有大勋者受神明之福仗高义者为匕鬯之主朕恭临宝位亭育寰区以万物之心为心以兆人之命为命虽承继之道咸以蒙嫡居尊而无私之怀必推功业为首然後可保安社稷永奉宗祧第三子平王隆基孝而克忠义而能勇比以朕居藩邸虔守国彝贵戚中人都无引接群邪害正凶党实繁利口巧言谗说罔极韦温延秀朋徒竞起晋卿楚客交构其间潜结回邪排挤端善正人集木君子阽危忄曷日视阴朝不保夕拥羽林万骑率左右屯营先害朕躬并及太平公主中外良士咸拟剿屠隆基密闻其期先难奋发挺身鞫旅众应如归呼翕之间凶渠殄灭安七庙於几坠济群生於将殒方舜之功过四比武之德逾七灵毓德昆弟乐推一人元良万邦已定为副君者非此而谁可立为皇太子有司择日备仪注册命初睿宗即位议立皇太子以宋王成器长而平王有诛韦氏之功意久不定成器辞曰：储副者天下之公器时平则先嫡长国难则归有功。若乖其宜则海内失望非社稷之计臣敢以死请而平王闻之累日涕泣固让言甚切至诸王等咸以平王有社稷大功神祗佥属群臣。又曰：除天下之祸者享天下之福拯天下之危者受天下之安平王有圣德定天下宜膺主鬯以副群心睿宗乃从之平王。又抗表让曰：臣闻立嫡以长古之制也。岂以臣有薄效亏失彝章伏愿稽古而行臣之愿也。睿宗不许王。又累表恳辞睿宗固拒之。  

玄宗开元二年十二月辛未立郢王嗣谦为皇太子制曰：树之后王所以辑宁黎献前立储副所以安固宗祧故能崇四术之科为万国之本长幼君臣之序齿胄知归温文恭敬之风群生攸属古之制也。其在兹乎！郢王嗣谦聪睿夙成端庄特秀三雍礼乐必也。生知五官词藻居然暗合体道为器非假於学问资灵授德自符於神解夏弦春诵地义天经立人之道既彰为子之诚皆著今平在运域中咸宁将有事於元良固不逾於三善宜光近日之敏俾则前星之耀来年正月四日亻礼册为皇太子所司准式。  

七年十一月皇太子将加元服下制曰：元良所以主匕鬯奉社稷贞于万国祝以三加皇太子居长德之地务亲仁之道爰就师保克修志业寝门问安而资敬大学齿胄而徵善大猷。且酌元服宜申史称周颂之年传纪鲁襄之礼粤。若敬始谓之成人逮兹建正式展嘉事可以来年正月加元服所司择日奏闻礼官博士详考故实允符令典。  

八年正月甲子皇太子加元服乙丑皇太子谒太庙十三年制皇太子嗣谦改名鸿（二十六年以罪废为庶人）。  

二十六年六月庚子制曰：大宝曰：位实在其丕承万邦以贞必建於明两朕嗣守鸿业祗严永图恭惟匕鬯之主岂舍人神之望开府仪同三司兼单于大都督河北河东行军元帅朔方军节度使兼关内支度营田盐池押诸藩部落等大使上柱国忠王天假聪明生知仁孝君亲一致友悌二成温文之德合於古训敬爱之风闻於天下尝以视其所以察其所安考言有章询事皆中知子者父允叶於元良以长则顺。且符於旧典宜膺择嗣之举俾受升储之命可立为皇太子（即肃宗也。）仍取来月内择日册命所司准式。  

七月己巳帝御宣政殿会九品以上文武百官册皇太子忠王帝第三子自皇太子瑾得罪废为庶人王长而最贤遂立为皇太子肃宗乾元元年五月庚寅诏成王ㄈ宜立为皇太子改名豫所司择日行册礼。  

七月壬午皇太子於宣政殿谢册命。  

十月甲辰帝御宣政殿册皇太子。  

代宗广德二年正月己卯立元帅尚书令雍王适为皇太子甲子雍王表曰：臣性本凡愚识无久远夙承训诲未达礼经俾践元良是轻主鬯顾惟孱懦何以克堪然臣顷总戎麾恭凭睿略在臣何力妄欲贪天。且五帝三王立嗣殊制王者家天下以传子帝者官天下以传贤胡有居五帝之时行三王之礼臣虽不敏窃谓非宜乃知古之正统不以年树俊不以嫡明矣。若以臣居嫡而废德在长而舍贤恐大道淳风隐而不见伏以天下之即代宗也。公器不可虚涉宗庙之宏纲不可轻举伏惟陛下敦三善之本审万国之贞不可以私授为心但可以推贤为虑则陛下享唐虞之德臣蒙伯邑之名乞回圣慈俯寝恩命帝诏答曰：立嫡以长继统惟贤三代成规百王令典惟尔元子敬而温文孝叶天经学深义府克奉趋庭之训遂成麟趾之才项总元戎式平巨猾外蕃受律群帅叶谋咸推兔苑之贤允负龙楼之拜宜膺德举勿用劳谦乙丑。又上表陈谦答诏不允即宜断表。  

二月己巳帝御宣政殿册皇太子先是宝应二年五月宰臣及文武百僚上表请立皇太子两表不从宰臣等。又上言曰：伏见储贰未立明两虚位累有陈请愚诚不从陛下以郊垒多虞羌戎侵轶即兹大典姑务安边诚圣主忧勤谦让之心非国家固本久远之计《易》曰：重明以丽乎！正乃化成天下《书》曰：一人元良万邦以贞谨案历代哲王守邦建国未有不先定蒙嗣以叶群情然後修礼文缉刑政，於是诸侯以秩进戎狄以义叙匕鬯以时主监抚以事明宗祀之本不可阙今大盗初灭先零猖狂时号艰虞人怀底定而守嫡不建继体未孚天下实有所望陛下固辞未免亿兆摇心伏愿远图百代之谋俯遂群臣之请必冀四夷向化万国归诚帝手诏答曰：卿等谟明庙堂夹辅王室请正长嫡以崇储副称元良之贞固天下之本比调主鬯诚哉！是言但以黎庶不康甲兵久顿忧劳旰昃姑务息人与众共守斯为急务册命之礼辍而未行方俟有年用申盛典高秋玄月平秋不遥因其万物之成继以重离之照子孙逢吉是谓大同待至此时依卿所请宜悉朕怀至是乃降册命德宗以大历十四年正月即位十二月乙卯诏曰：主器者莫。若长子继明者必建储两既以传重亦以崇本则君亲之大义帝王之弘范无先於此矣。朕以眇身缵承丕绪夕惕祗畏惟怀永图承八叶之耿光居四海而称大则匕鬯之主粢盛之重树元贵嫡有邦之先宣王诵生知古制既贤。且长聪明敏忄专温恭孝友不自满假率由宪章庆发高兆申甲观为子之道惟父能知审其观志宜承大统固能总戎监抚载乎！鼎实不绝驰道谦敬益崇问安必自於因心入学固知其让齿升兹上嗣庶贞万国可立为皇太子宜令所司择日备礼册命建中元年正月册皇太子。  

顺宗以贞元二十一年正月即位三月癸巳诏曰：万国之本属在元良主器之重归于长子所以固社稷正邦统古之制也。广陵郡王淳孝友庄敬慈仁忠恕博厚以容物见明而爱人祗服训词文皆合雅讲求典礼学必承师言有令闻动无违德朕获缵丕绪祗。若大猷惟怀永图用建储贰以承宗庙以奉粢盛爰举旧章俾膺茂典宜册为皇太子改名纯（即宪宗也。）仍令有司择日备册命。  

四月己丑帝御宣政殿册皇太子时帝即位已久而臣下未有亲奏对者内外咸言王亻丕王叔文专行断决日有异说。又属频阴雨皆以为群小用事之应及将行册礼之夕雨乃止至行事之时天景晴朗有庆云   见识者即顺宗也。以为天意有所归及睹皇太子仪表班行悚动退无不相庆至有感而泣者其日道路观悦迎相传告中外有属焉。  

宪宗元和四年闰三月丁卯诏曰：朕闻君天下者缵承统业何常不树建储贰固安邦家况长子有主器之义元良贞立国之道上以严宗社之庆下以顺长久之宜历考前载率由斯道邓王宁性与忠敬生知孝友秉宽明之度体慈爱之心学师训谟词尚经雅动皆中礼虑不违仁稽以旧章允膺上嗣朕获缵丕绪夙夜虔恭常惧神明未歆政理多阙旷兹茂典亟涉岁时今属方隅甫宁品物咸遂览皇王之制询卿士之谋时瞻大猷莫此为重是用授之匕鬯位以青宫钦惟永图俾服休命宜册为皇太子（即惠昭太子也。）仍令有司择日备礼册命四月令皇太子居少阳院其年有司将行册礼以孟夏孟秋再卜日临事皆以雨罢至十月方就廷册。  

七年七月乙亥制曰：承庙祧之尊固邦国之本重其绪六年太子薨业贞以元良斯今古之通制也。乃者春宫旷位已涉岁时将恐礻卑献阙主鬯之仪胶庠虚齿学之道其何以怀宁方夏章示教源稽诸往册用举彝典遂有孝敬忠肃宽明惠和遵保傅之言佩经训之旨友于兄弟睦于宗亲忄专爱而恕已以诚慎行而饣希躬以礼载观所履克茂厥猷宜升储闱以对休命朕祗。若成宪惟怀永图法二王垂统之秩绍十圣重光之烈致严配俾奉粢盛式昭上嗣之宗庶协明离之吉宜册为皇太子改名常（即穆宗也。）仍令有司择日备礼册命十月壬寅帝即宣政殿册皇太子百寮退谒皇太子于崇明门幕殿凡三再拜太子皆答拜宫寮拜则受之。又赴兴庆宫进名奉贺皇太后。  

穆宗长庆二年十二月癸巳制曰：朕闻王者敬承宗祧钦。若天命必建元子用宁邦家所以光协继明严当主鬯朕缵承圣绪寅奉丕图永惟国本之安爰在皇储之重而青宫久阙望苑未开何以表式元良昭宣鸿业稽於往册用举彝章长男景王湛孝爱恭和忠敬诚肃慈惠特禀宽仁夙彰言通典谟动协仪矩睦友宗属遵承傅道克修令问日茂嘉猷宜践储闱以承休命朕以君尊父严每推乾道闻诗学礼用首人伦嘉翼翼於诚心睹於孝敬克称知子无让前修俾奉粢盛式昭元嗣宜册为皇太子仍令有司择日备礼册命乙未宰臣百寮并贺皇太后于兴庆宫丙午帝御紫辰殿册皇太子故事册太子御宣政前殿时以帝体未康虑劳登御故从便也。是日备宫悬於紫宸殿廷列而内仗於两阁门内群臣辨色序立於宣政门外俄就外廊食讫始具冠服剑履入日月华门列位於正衙辰後一刻方入ト帝临轩後以中官列侍太子步自崇明门以宫寮翼从驸马二人扶整衣冠礼仪使导以进及乐作扇开群臣拜讫太子进至龙墀东西再拜受册摄中书令杜元[A13C]跪读册文以授太子再拜蹈舞乃出归于崇明门幕殿群臣贺皇帝讫退诣崇明谒皇太子太子命举帘执笏答拜宫寮拜则受之礼毕群臣赴兴庆宫称贺初穆即敬宗也。宗因击球暴得风恙机务稍壅外庭不知宫中安否者三日京师人情忄匈然右仆射裴度三上疏请立储嗣两省官及翰林学士亦继陈封章门下侍郎平章事李逄吉与同列因枢密中使梁守谦刘弘规王守澄同议遂迎置景王於少阳院然後固请穆宗御紫宸殿以安众心乃以十二月五日入阁率百寮称贺因请立皇子景王为储后感激呜咽闻者莫不涕零班退。又独进曰：景王先圣皇太后嫡长子至正。且顺事无可疑伏望即赐宣下臣谨便令有司择日册命时穆宗不能言微有许诺之意逢吉还中书草奏封进时同列杜元[A13C]先赴太庙宿斋逢吉後出光范门以所进言请立太子不言请立景王遽回马追之独改奏状以进翊日诏下遂以景王为皇太子文宗太和六年十月甲子诏曰：礼重承祧义存继体思崇守器必务建储王者所以固大本而贞万国也。鲁王永温仁宽明聪敏孝爱动合至性居无放心乐善承颜旷度容众恭勤诗书之教率由忠愿之风懿兹徽猷光我上嗣朕纂奉宝位丕宁圣图钦。若旧章同建储贰爰俾主鬯以率问安统正龙楼之荣昭宣甲观之兆宜膺茂典允属元良宜册为皇太子仍令所司择日备礼册命太子帝长子也。母曰：王昭仪帝自即位承敬宗盘游荒怠之後恭俭惕慎以安天下以晋王谨愿。且欲建为储贰未几晋王薨帝哀悼甚不复言东宫事久之方有是命中外庆悦。  

七年八月庚寅御宣政殿册皇太子礼毕百寮诣兴庆宫贺太皇太后义安太后。又诣光顺门贺皇太后开成四年十月制曰：古先哲王之有天下也。何尝不正国本而成天序建储两而主重器朕以寡昧祗荷丕图虔恭寅畏思固鸿业慎择全懿旷于旬时而卿士献谋龟筮告吉以为少阳虚位愿举盛仪列圣垂休俾合予志选贤而立式表无私敬宗皇帝第六男陈王成美天开成三年十月太子薨假忠孝日新道德温文合雅谦敬保和裕端明之体度饬尚书之训辞言皆中礼行不违仁是可以顺考旧章钦。若成命授之匕鬯以奉粢盛宜回朱邸之荣俾践青宫之重可以为皇太子宜令所司择日备礼册命自青宫虚位相大臣百职言者拜章面陈凡累月帝遂册立陈王宋立与夷之志也。（五年正月文宗暴疾两军中尉仇士良等矫诏立[A13C]王为皇太弟废太子为陈王）。  

五年正月己卯制曰：朕顾眇身获承丕构严恭寅畏十有五年虽宇内小康而大道犹郁方思砥砺期臻治平而天不予夙婴疾疹政既多阙心不自安近者凝Ё所侵久而浸剧臣寮爱我内外一心祷祀毕为药乐备至亟换旬月有加无瘳惧不能躬总万机日庶政稽于古训谋及大臣用建亲贤以贰神器亲弟[A13C]王炎朕昔在藩邸与同师训动成仪矩深禀宽仁俾奉昌图必谐人欲可立为皇太弟（即武宗也。）应军国政事便令勾当是日两军自十六宅迎帝赴少阳院百官谒于东宫思贤殿分命群臣告天地社稷。  

武宗会昌六年三月遗诏立光王怡为皇太叔权勾当军国政事改名忱（即宣宗也。）。  

宣宗大中十三年八月遗诏立长子郓王温为皇太子监国改名ㄘ（即懿宗也。）。  

懿宗咸通十四年七月制立第五男晋王俨为皇太子改名儇（即僖宗也。）。  

僖宗文德元年三月遗诏立寿王杰为皇太弟时帝暴疾不豫群臣以吉王最贤。又在寿王之上将立之惟军容使杨复恭请立寿王（後改名即昭宗也。）。  

昭宗乾宁四年二月丙辰帝在华州节度使韩建表请立太子己未制德王裕宜册为皇太子（天元年八月为蒋玄晖所害）。  

天元年八月遗诏曰：辉王祚幼彰岐嶷长实端良裒然不群予所锺爱必能克奉丕训以安兆人宜立为皇太子改名监军国事（即哀帝也。）。  

## ●卷二百五十八  

○储宫部　诞庆仪貌令德孝友文学失德诞庆  

夫王者当宇宙之大承基构之重期本枝之克茂故主器而斯尚载诞之始庆赐遂行或立祝之祠或赦囚系之罪，或以之赐爵级或因之锡宴喜所以上祗宗┙下隆基绪者也。垂诸竹帛不为过矣。  

汉戾太子武帝长子帝春秋二十九乃得皇子群臣喜枚皋与东方朔作皇太子生赋及立皇子祝（令祀於高高求子之神也。武帝晚得太子喜而立此祠而令皋作祭祀之文也。）受诏所为皆不从故事重皇子也。  

宋太子劭文帝长子元嘉三年闰正月丙戌生二月乙卯系囚见徒一皆原赦时文帝犹在谅ウ故秘之三年闰正月方云：劭生自前代以来有人君即位後皇后生礼月太子惟殷帝乙既践祚正妃生纣至是。又有劭焉体元居正帝甚喜悦。  

梁昭明太子统字德施高祖长子也。母曰：丁贵嫔初高祖未有男义师起太子以齐和帝中兴元年九月生於襄阳与贵嫔留在州城京邑平乃还京师。  

哀太子大器字仁宗简文帝嫡长子普通四年五月丁酉生。  

陈吴兴王裔字承业後主长子也。以宣帝大建五年二月乙丑生於东宫母孙姬因产卒沈皇后哀而养之以为己子是时後主年长未有裔嗣宣帝因命以为嫡孙其日下诏曰：皇孙载诞国祚方熙思与群臣共同斯庆内外文武赐帛各有差为父後者赐爵一级。  

隋元德太子昭易帝长子也。初文帝以开皇三年四月庚午梦神自天下降云：是天将生降寤召纳言苏威以告之及闻萧妃在并州有娠迎置太兴宫之客省明年正月戊辰生昭养於宫中（乃大曹主）。  

唐废太子承乾太宗长子武德初文德皇后生於承乾殿因以名焉。  

太子忠字正奉高宗长子贞观十七年十一甲辰生高宗宴宫寮於弘教殿太宗幸东宫顾谓宫臣曰：顷来生业稍可非无酒食而唐突卿等宴会者朕初有此孙故相就为乐太宗酒酣起舞以属群臣在位，於是遍舞尽日而罢赐物有差。  

懿德太子重润中宗长子高宗开耀二年中宗为皇太子生於东宫内殿高宗甚悦及满月大赦改元永淳是岁立为皇太孙。  

○储宫部　仪貌  

夫肖天地之形体云   日之表受最灵之气有继明之象故天姿岐嶷出乎！自然龙章粹和发於异禀是以居主鬯之重为天下之本有以见容止可度矣。  

宋太子劭文帝长子美须眉大眼方口长七尺四寸南齐文惠太子长懋武帝长子也。姿容丰美为高帝所爱月从容有风仪音辞和辩体素过壮在宫简於遨游。  

梁昭明太子统高祖长子也。美姿貌善举止体素壮腰带十围。  

哀太子大器简文帝嫡长子也。性宽和神采端嶷陈太子深後主第四子也。容止俨然虽左右近侍未尝见喜愠。  

唐章怀太子贤高宗第六子始出ト容止端雅深为高宗所嗟赏。  

○储宫部　令德  

夫嘉言善行必垂於後盖以为人景慕与世作程矧未登储贰之尊应两明之象而孝谨天至温恭日新问安侍膳具瞻三善之姿监国抚军允副万邦之望所以妙选羽仪率尊师傅者显於此矣。  

吴太子登大帝长子接待寮属略用布衣之礼或射猎当繇径道尝远避良田不践苗稼至於顿息。又择空闲之地其不欲烦民如此。又失盛水金马盂觉得其主左右所为不忍致罚呼责数之长遣归家敕亲近勿言。  

太子和大帝第三子赤乌五年为太子都督刘宝白庶子丁晏晏亦白宝和谓晏曰：文武在事当能几人因隙构薄图相危害，岂有福哉！遂两释之使之从厚南齐文惠太子长懋自正位东储善立名尚解声律工射饮酒至数斗而未尝举杯从容有风仪音辞和辩引接朝士人人自以为得意与景陵王子良俱好释氏立六侯馆以养穷民。  

梁昭明太子统武帝长子孝谨天至宽和容众喜愠不形於色年十二於内省见狱官将谳事问左右曰：是皂衣何为者曰：廷尉官属召视其《书》曰：是皆可念我得判否有司以统幼绐之曰：得其狱皆刑罪上统皆署杖五十有司抱具狱不知所为具言於高祖高祖笑而从之自是数使听讼每有所宽纵者即使太子决之每入朝未五鼓便守城门开在东宫虽复燕居内殿一坐一起恒向西南面台宿被召当入危坐达旦以时俗稍奢太子欲以已率物服御朴素身衣浣衣膳不兼肉性仁恕见在宫禁防捉荆子者问之云：以清道驱人太子恐致伤痛使捉手板代之频食中得蝇虫之属密置半边恐厨人获罪不令人知。又见後ト小儿摊戏後属有狱牒摊者法士人结流徒庶人徒太子曰：私钱自戏不犯公物此科太重令注刑止三岁士人免官狱牒应死者必降长徒自此以下莫不减半。又性爱山水於玄圃穿筑更立亭馆与朝士名素著者游其中尝舟後池番禺侯轨盛称此中宜奏女乐太子不答咏左思招隐《诗》曰：何必丝与竹山水有清音轨惭而止出宫二十馀年不畜声乐少时敕赐太乐女伎一部略非所好时高祖大弘佛教亲自讲说太子亦崇信三宝遍览众经乃於宫内别立慧义殿专为法集之所招引名僧谈论不绝太子自立三谛法身义并有所通普通元年四月露降于慧义殿咸以为至德所感焉会大军北讨京师壶贵太子因命菲衣减膳改尝馔为小食复敬耆老中舍人陆襄母年将八十与萧琛傅诏陆景每月尝遣存问加赐恭羞衣服自加元服高祖使理万机平断法狱多所全宥天下皆称仁每霖雨积雪遣腹心左右周行闾巷视贫困家及有流离道路密加赐与出主衣绵帛多作襦冬月以施贫冻。若死凶无可以敛者为备棺每闻远近百姓赋役勤苦辄敛容色尝以户口未实重於劳扰及薨朝野惋愕京师男女奔走宫门号泣满路四方氓庶及疆徼之民闻丧皆恸哭陈太子深後主第四子少聪慧有志操容止俨然左右近侍未尝见其喜愠隋废太子勇高祖长子性宽仁和厚率意任情无矫饣希之意。  

元德太子昭炀帝长子大业元年立为皇太子昭有武力能引强弩性谦冲言色恂恂未尝忿怒有深嫌可责者但云：大不是所膳不许多品帷席极俭素臣吏有老父母者必亲问其安否岁时皆有惠赐其仁爱如此。  

唐太子弘高宗第五子性仁孝深为帝及天后所锺爱咸亨初驾幸东都留太子於京师监国时大旱关中饥乏令取廊下兵士粮视之见有榆皮蓬实者乃各给米使足。又请以同州沙苑地分借贷人诏许之显庆三年薨年二十四甚为士庶所痛惜高宗亲为制德纪并自书之于石章怀太子贤高宗第六子始出阁容止端雅深为高宗所嗟赏上元二年立为皇太子寻令监国处事明审为时论所称。  

○储宫部　孝友  

古者并建师傅奉乎！蒙嫡所以琢磨懿范辅翼令猷夫父子之亲存乎！天性兄弟之爱谓之天伦人道之先何尚於此之志克奉於慈颜怡怡之忄溥敦於同气则正家而定天下推已而刑四海粢盛有寄匕鬯无失岂止问安之训道映於龙楼致美之风事光於甲观而已哉！。  

吴太子登大帝之子也。自武昌迁都建业时登镇後以弟虑卒登往建业住十馀日欲遣西还深自陈乞以久离定省子道有阙。又陈陆逊忠勤无所顾忧帝遂留焉登所生庶贱徐夫人少有母养之恩後徐氏以妒废处吴而步夫人最宠步氏有赐登不敢辞拜受而已徐氏使至所赐衣服必沐浴服之登将拜太子辞曰：本立而道生欲立太子须先立后帝曰：卿母安在对曰：在吴帝默然及为皇太子时弟和有宠於帝登亲敬待之如兄尝有欲让之心。  

梁昭明太子性仁孝自出宫常思恋不乐高祖知之每五日一朝多便留永福省或五日三日乃还宫普通七年十一月母丁贵嫔有疾太子还永福省朝夕侍疾衣不解带及薨步从丧还宫至殡水浆不入口每哭辄恸绝高祖遣中书舍人顾协宣旨曰：毁不灭性圣人之制身不胜丧比於不孝有我在那得自毁如此可即强进饮粥太子奉敕乃进数合自是至葬日进麦粥一升高祖。又敕曰：闻汝所进过少转就羸瘵我比更无馀病正为汝如此胸中亦填塞成疾故强加饣粥不使我常尔悬心虽屡奉敕劝逼终丧日止一溢不尝菜果之味体素壮腰带十围至是减削过半每入朝士庶见莫不泣大通三年三月寝疾恐贻高祖忧敕看问辄自力手书启及稍笃左右欲启闻犹不许曰：云：何令至尊知我如此恶因便呜咽四月乙巳薨时年三十一。  

哀太子大器简文帝子性宽和兼神采端嶷在於贼手每不屈意初侯景西上携太子同行及其败归部伍不复振肃太子所乘舡居後不及贼众左右心腹并劝因此入北太子曰：家国丧败志不图生主上蒙尘宁忍违离吾今凶匿乃是叛父非谓避贼便涕泗呜咽令即前进贼以太子有器度每尝惮之恐为後患故先及祸。  

隋元德太子昭易帝长子也。生而高祖养於宫中既长高祖尝谓曰：当为尔娶妇昭应声而泣高祖问其故对曰：汉王未婚时尝在至尊所一朝娶妇则便出外惧将违离是以啼耳高祖叹其有至性特锺爱焉唐太子弘高宗子显庆初义阳宣城二公主以母得罪幽于掖庭太子见之惊恻遽奏请令出降会帝幸东都留太子於京师监国驾发数日太子恋慕不已帝闻之遽追赴行在焉弘尝受春秋《左氏传》於率更令郭瑜至楚子商臣之事废卷而叹曰：此事臣子所不忍闻经籍圣人垂训何故书此瑜对曰：孔子修春秋义存褒贬故善恶必书褒善以示法贬恶以诫後故使商臣之恶显于千载太子曰：非惟口不可道固亦耳不忍闻请改读馀书瑜再拜贺曰：里名胜母曾子不入邑号朝歌《墨子》回车殿下诚孝实资睿情天发凶悖之迹点於视听循奉德音实深庆跃臣闻安上理人莫善於礼非礼无以事天地之神非礼无以辩君臣之位故先王重焉孔子曰：不学礼无以立请停春秋而读礼记太子从之。  

○才智　才智  

礼云：一有元良万邦以贞盖世子之谓也。若乃才繇天纵志本夙成解经。若生知临事必先觉无假师保之训自成聪哲之谋而明两有晖承叶作则故可得而称也。  

吴太子登尝乘马出有弹丸过左右求之有一人操弹佩丸咸以为是辞对不服从者欲捶之登不听使求过丸比之非类乃见释。  

孙和为太子时有司颇以条书问事和以为奸妄之人将因事错意以生祸心不可长也。表宜绝之。又尝言当世士人宜讲修术学较习射御以周世务而但交游博奕以妨事业非进取之谓後群僚侍宴言及博奕以为妨事费日而无益於用劳精损思而终无所成非所以进德修业积累功绪者也。且志士爱日惜力君子慕其大者高山景行耻非其次夫以天地长而人居其间有白驹过隙之喻年齿一暮荣华不再凡所患者在於人情所不能绝诚能绝无益之欲以奉德义之涂弃不急之务以修功德之基其於名行，岂不善哉！夫人情犹不能无嬉娱嬉娱之好亦在於饮宴琴书射御之间何必博奕然後为欢乃命侍坐者八人各著论以矫之，於是中庶子韦曜退而论奏和以示宾客时蔡[A13C]好奕直事在署者颇焉故以讽之。  

晋愍怀太子惠帝长子少聪慧武帝时宫中尝失火武帝登楼望之太子时年五岁牵帝裾入ウ中帝问其故太子曰：暮夜仓卒宜备非常不宜令见人君也。繇是奇之尝从帝观豕牢言於帝曰：豕甚肥何不杀以享士而使久费五帝嘉其意即便烹之因抚其背谓廷尉傅祗曰：此儿当兴我家尝与群臣称太子似宣帝，於是令誉流於天下惠帝即位立为皇太子。  

梁昭明太子统武帝长子天监元年始二岁立为皇太子三岁受孝经《论语》五岁遍读五经悉能讽诵性宽和高祖数使听讼每有欲宽纵者即使太子决之建康县谳诬人诱口狱翻县以太子仁爱故轻当杖四十令曰：彼。若得罪便合家孥戮今纵不以其罪罪之，岂可轻罚而已可付治十年自加元服高祖便使省万机内外百司奏事者填塞於前太子明於庶事纤毫必晓每所奏有谬误及巧妄皆即就辩析示其可否徐令改正未尝弹纠一人。  

隋元德太子昭炀帝长子也。生而高祖命养宫中三岁时於帝武门弄石狮子高祖与文献皇后至其所高祖患腰痛举手凭后昭因避去如此者再三高祖叹曰：天生长者谁复教乎！繇是大奇之。  

唐太子承乾太宗长子少敏惠太宗甚爱之贞观八年九月太子来朝太宗谓侍臣曰：我以承乾多疾病不令读书但与孔[A13C]达评论古事我试令作数纸书言经国大体立成三纸颇有可观先论刑狱为重深得经邦之要也。  

章怀太子贤高宗第六子处事明审为时论所称初为潞王始出阁高宗尝谓司空李曰：此儿已读得尚书礼记《论语》诵古诗赋复十馀篇经领览遂即不凶我曾遣读《论语》至贤贤易色遂再三复诵我问何为如此乃言性爱此言方知夙成聪敏出自天性。  

夫储贰之建所以重宗祧而承天。  

○储宫部　文学序也。故有师保之训书礼之教然後温文著於内英华发於外所谓行一物而三善皆得者其世子齿於学之谓也。繇汉而下或通经肄业成於讲习或立言著论焕乎！义趣或雕章丽藻骏发於豪翰或遗文往行克就於编缉斯固彰郁郁之美播洋洋之誉玉振而金相星晖而海润者已。  

汉武帝戾太子据少壮诏受公羊春秋。又从瑕丘公受梁。  

南齐文惠太子长懋武帝长子也。初太祖好左氏春秋太子承旨讽诵以为口实及豫章王嶷薨太子见帝友于既至造碑文奏之。  

梁高祖昭明太子统三岁受孝经《论语》五岁遍读五经悉能讽诵天监八年於寿安殿讲孝经尽通大义游宴祖道赋诗至十数韵或命作剧韵赋之皆属思便成无少壮者言渐长大也。所易尝自讨论篇籍或与文士商确古今问则继以文章著述率以为常于时东宫有书三万卷名才并集文章之盛晋宋以来未之有也。所著文集二十卷。又撰古今典诰文言为正序十卷五言诗之善者为文章英华二十卷文选三十卷。  

愍怀太子方矩元帝子少勤学聪[A13C]有元帝风陈。  

後主废太子商性聪敏好学执经肄业终日不倦博通大义并善属文。  

隋高祖废太子勇颇好学解属词赋帝欲徙民北实边塞勇上书直谏帝览而嘉之（书具储宫谏诤门）。  

唐高宗太子弘初入东宫请於崇贤馆置学并置生徒诏许之始置学生二十员东宫三师三少宾客詹事少詹事左右庶子左右卫卒率及崇贤馆三品学士子孙亦宜通取弘尝受春秋《左氏传》於率更令郭瑜。又读礼记龙朔元年命中书令兼太子宾客许敬宗侍中兼太子右庶子许圉师中书侍郎上官仪太子中书舍人杨思俭等於文思殿博探古今文集レ其英词丽句以类相从勒成五百卷名曰：瑶山玉彩表上之制赐物三万敬宗以下加级赐帛有差。  

章怀太子贤高宗第六子始出阁高宗谓司空李曰：此儿已读得尚书礼记《论语》诵古诗赋复十馀篇暂经领览遂即不凶上元二年立为太子贤招集当时学者太子左庶子张太安洗马刘讷言雒州司户格希玄学士许叔牙成玄一史藏诸周宝宁等注范华《後汉书》表上之赐物三万仍以其书付秘阁。  

太子瑛玄宗子开元二十五年玄宗命瑛题御史大夫李之所撰河是记碑额。又命永王书其碑阴时皇太子与诸王新赋球场诗序之乃上言曰：臣不工文。且非硕学更纡天人之翰以光鄙野之文。又见陛下训以义方教之亲睦文王美棠棣之华皇王之际於斯为盛事连中禁恐良史阙书请编诸典策以光千古帝手诏报曰：卿文勒石诚为可重故令儿子题额及阴何所发挥而劳致谢球宴乐咸沐深慈岂伊斐然少能申写卿为宗子欲名教有归记之史册亦随卿意。  

○储宫部　失德  

夫反德为乱弃德不详故仲尼戒其不修皋陶勤其迈种良有谓也。矧复应前星之象当主鬯之重是为天下之本用承万代之业乃有居长敖犯义逾矩崇侈汰以自恣谋逸豫以无度虽天威有赫临之而不悛近侍尽规正之而罔顾以至贻厥败累垂诸编简噬脐之悔庸可及乎！。  

晋败怀太子惠帝长子不好学惟与左右嬉戏不能尊敬师传贾后素忌之密敕黄门阉官媚会於太子曰：殿下诚可及壮时极意所欲何为尝自拘束，於是慢弛益彰或废朝侍尝在後园游戏爱埤车小马令左右断其鞅勒使堕马为乐或有犯忤者手自击之性拘小忌不许缮壁修墙正瓦动屋而於宫中为市使人屠酤手揣斤两轻重不差其母本屠家女也。故太子好之。又令西园卖葵菜蓝子鸡面之属而收其利东宫旧制月请钱五十万备於众用太子尝探取二月以供嬖宠洗马江统陈五事以谏之太子不纳中书舍人杜锡以太子非贾后所生而后性凶暴深以为忧每尽忠规劝太子修德进善远於谗谤太子怒使人以针著锡常所坐毡中以刺之。  

南齐文惠太子长懋武帝长子风韵甚和而性颇奢丽宫内殿堂皆雕精绮过於上宫开拓玄圃园与台城北堑等其中楼观塔宇多聚奇石妙极山水虑上宫望见乃傍门列修竹内施高鄣造游墙数百间施诸机巧宜须鄣蔽须成立。若应毁撒应手迁徙善制珍玩之物织孔雀毛为裘光以金翠过於雉头矣。以晋明帝为太子时立西池乃启武帝引前例求东田起小苑帝许之永明中二宫兵力全实太子使宫中将吏更番役筑宫城苑巷制度之盛观者倾京师帝性虽严多布耳目太子所为无敢启者後帝幸豫章王宅还过太子东田见其弥亘华远壮丽极目，於是大怒收监作主师太子惧皆藏匿之繇是见责太子素多疾体。又过壮常在宫内简於遨游玩弄羽仪多所僭拟咫尺及宫禁而帝终不知太子尝使徐文景造辇及乘舆御物武贲云   罕之属帝尝幸东宫忽忽不暇藏辇文景乃以佛像内辇中故帝不疑及太子薨尝履行东宫见太子服玩过制大怒敕有司随事毁除以东田殿堂改为崇墟馆。  

後魏废太子恂孝文长子不好书学体貌肥大深忌河雒暑热意每追乐北方中庶子高道悦数苦言致谏恂甚衔之孝文幸嵩岳恂留守金墉谋欲召牧马轻骑奔代手刃道悦於禁中领军元俨勒门防遏夜得宁静帝闻之骇惋外寝其事仍至汴口而还引恂数罪与咸阳王僖等亲杖恂。又令僖等更代百馀下隋废太子勇高祖长子尝文饰蜀铠帝见而不悦恐致奢侈之渐因而诫之其後经冬至百官朝勇张乐受贺帝知之问朝臣曰：近闻至节内外百官相率朝东宫是何礼也。太尝少卿辛对曰：於东宫是贺不得言朝帝曰：改节称贺止可三数十人随情各去何因有司徵召一时普集太子法服设乐以待之东宫如此殊乖礼制，於是下诏停断自此恩宠始衰勇多内宠昭训云   氏尤称嬖幸礼匹於嫡勇妃元氏无宠尝遇心疾二日而薨献皇后意有佗故甚责望勇自是云   昭训专擅内政后弥不平颇遣人伺察求勇罪过。  

唐隐太子建成高宗长子外结小人内连嬖幸复与诸公主及六宫亲戚骄恣纵横并兼田宅侵夺犬马同恶相济掩蔽聪明苟行已志唯以言辞承候颜色。  

太子承乾太宗长子好声色慢游无度然惧太宗知之不敢见其迹每临朝视事必言忠孝之道退朝後便与群小狎有太常乐人年十馀岁美姿容善歌舞承乾特加宠幸号曰：称心太宗知而大怒收杀之承乾痛悼不已於宫中构室立其形像列偶人车马於前令宫人朝暮奠祭承乾数至其所徘徊流涕仍於宫中起蒙而葬并赠官树碑以申哀悼承乾自此托疾不朝参者辄逾数月尝命户奴数十百人专习伎乐学胡人椎髻剪采而舞衣寻ㄅ跳剑昼夜不绝鼓角之声日闻於外。  

## ●卷二百五十九  

○储宫部　监国将兵监国  

春秋《传》曰：君行则守守曰：监国古之制也。所谓君之蒙子居明离之位当主鬯之重继体作贰为国之本或乘舆巡幸灵旗亲征总督留务以隆民望或付之政事委之狱讼临听关决以裁国典盖所以茂元良之德以贞万邦昭储副之义以熙百志然後一宇内之视听定天下之大本保世延祚垂鸿永命莫不繇斯者已。  

吴大帝权黄龙二年九月迁都建业徵上大将军陆逊辅太子登镇武昌领宫府留事。  

嘉禾三年大帝征新城使登居守总知留事时年不丰颇有盗贼乃表定科令所以防御甚得止奸之要。  

宋明帝泰豫元年正月帝有疾不朝皇太子会万国於东宫并受贡计。  

南齐武帝永明六年正月帝将讯丹阳所领囚及南北二百里内狱诏曰：狱讼之重政化所先太子立年作贰宜时详览此讯事委以亲决太子乃於玄圃园宣猷堂录三署囚原宥各有差帝晚年好游宴尚书曹事亦分送太子省视（即文宪太子也。）。  

梁昭明太子统自加元服高祖便使省万几内外百司奏事者填塞，於是太子明於庶事纤毫必晓。  

後魏明元帝泰常七年五月诏泰平王焘摄政初帝服寒食散频年发动不堪万几故有是命是岁使祭酒崔浩奉策告宗庙命泰平王为国副主居正殿临朝司徒长孙嵩山阳公奚斤北新公安同为左辅坐东厢西面浩与太尉穆观散骑常侍丘堆为右弼坐西厢东面百僚总已以听焉明元避居西宫时隐而窥之听其决断大悦谓左右侍臣曰：长孙嵩宿德旧臣历事四世功存社稷奚斤辩捷智谋名闻遐迩安同晓解俗情明於校练穆观达政事要识吾旨趣崔浩博闻︹识以此六人辅相吾与汝曹游行四境伐叛柔服可得志於天下矣。群臣时奏所疑明元曰：此非我所知当决之汝曹国主也。  

太武太元五年六月车驾西讨沮渠牧犍侍中宜都王穆寿辅皇太子决留台事九月蠕蠕犯塞遂至七介山京师大骇皇太子命上党王长孙道生等拒之太平真君四年十一月诏曰：夫阴阳有往复四时有代谢授子任贤盖古今不易之令典也。其令皇太子副理万几总统百揆诸公臣勤劳日久皆当以爵归第随时朝请飨宴朕前论道陈谋而已不宜复烦以剧职更举贤俊以备百官明为科制以称朕心五年正月壬寅皇太子始总百揆侍中中书监宜都王穆寿司徒东郡公崔浩侍中广平公张黎侍中建兴公古弼辅太子以决庶政诸上书者皆称臣上疏仪与表同。  

孝文太和十七年立皇子恂为皇太子帝每岁征幸恂常留守主执庙祀。  

北齐文皇帝天保元年九月庚午帝如晋阳拜辞山陵是日皇太子入居凉风堂监总国事。  

後周武帝建德三年皇太后丧帝居倚庐诏皇太子ど总庶政事後帝每巡幸四方太子常留监国。  

隋文帝开皇初立子勇为皇太子军国政事及尚书奏死罪以下皆令太子参决之。  

唐高祖武德九年六月癸亥立秦王为皇太子诏曰：君临率土劬劳庶政昧旦求衣思弘至道而万几繁委成务殷积当日昃实劳听览皇太子世民夙禀生知识量明允文德武功平一宇内九官惟序四门以穆朕付得人义同释负遐迩宁泰嘉慰良深自今後军机兵伏仓粮凡厥庶政事无大小悉委皇太子断决然後闻奏。  

太宗贞观四年五月诏皇太子承乾宜令听讼在兹恤隐自今以後诉人惟尚书省有不伏者於东宫上启令承乾断决今。若有固执所见谓理不尽然後闻奏。  

九年太宗在谅ウ之中庶政皆令承乾听断颇有大体自此太宗每行幸常令居守监国。  

十九年二月太宗亲征高丽诏曰：省方之物既劳於躬亲监国之重允属於储贰皇太子治温文表德睿哲日跻仁孝之诚彰於温冫青弦诵之美著於胶庠礼义既茂徽猷弥远委以赏罚之权任以军国之政详诸前载实惟令典发定州巡辽左之後宜令治监国其宗庙社稷百神咸令主祭军国事务并取断决时太子太傅高士廉侍中刘洎中书令马周并留辅佐太子下令曰：仰惟圣训奉以周旋虚想异人共康神化式遵顿纤分骛翘车企觌英灵钦闻政道宜颁下州郡妙简贤良其有理识清通执心贞固才高位下德重位轻或孝弟力行素行高於州里或鸿笔丽藻美誉陈於天庭或学术该通博闻千载或政事明允才为时新如斯之伦并堪经务而韬光勿用仕进无阶委身蓬荜深为可叹所在官僚精加访采庶使垂纶必察操筑无遗一善弓旌咸宜举送，於是州郡所举前件至者数百人。  

二十年三月庚午诏曰：朕粤自眇年时逢道丧怀生之类尽涂原野是用痛心疾首攘袂救焚以战会为俎豆以干戈为章服夕不遑息宁济四方饥不及餐推移一纪幸赖上玄幽替下士宅心承天嗣历励精求政蠲百王之积弊振千祀之颓纲旰食宵衣百龄行半洎乎！至道方涂蓼遽侵自惟九年以来亟罹哀恤。又属高丽逆乱毒被韩夷微物不安无忘隐恻遂复躬行吊伐远涉遐荒时历暄寒体亲风雨虽复澄氛海外有慰深衷倦征途乃多虚弊方今兆庶殷阜六合廓清垂拱无为允在兹日而皇太子治令德远彰所有机务可令断决百辟卿士咸宜受其节度朕当亲调五药暂屏万几三数月间。且自怡摄十一月己丑诏曰：朕因东行忧劳幸灵州绥抚冒寒来往稍觉疲弊今欲至岁暮以来怡摄宜暂简静其祭祀及诸方表疏蕃客兵马宿卫应行鱼契给驿授五品以上官及五品以下官降解断死罪等事依常式奏闻自馀并取皇太子治处分。  

二十一年五月壬辰令皇太子依旧百司启事。  

二十三年二月丁卯大宗以不豫敕太子於金液门听政。  

高宗显庆四年十月皇太子弘初入东宫及驾幸东都留太子於京师监国。  

龙朔二年十月丁酉驾幸温汤皇太子监国三年二月庚戌敕京城见禁囚每日将二十人过帝亲虑之多所原免虑不尽者仍令皇太子於百福殿虑之。  

十月辛巳朔诏皇太子弘每五日於光顺门内监诸司奏事其小事并太子决之。  

乾封二年九月庚申皇太子弘监国帝欲服饵故也。咸亨二年正月幸东都诏皇太子弘监国。  

四年八月辛丑帝以疟疾令皇太子弘於延福殿内受诸司启事。  

上元二年六月立雍王贤为皇太子寻令监国贤处事明审为时所称手诏褒之。  

仪凤四年五月丙戌诏皇太子贤监国。  

永隆二年闰七月庚申帝以服饵令皇太子监国。  

永淳二年十一月辛丑命皇太子监国侍中裴炎黄门侍郎刘齐贤中书侍郎郭正一并於东宫平章事中宗神龙元年皇太子监国分遣十使赍玺书宣劳诸州。  

睿宗景云   二年二月有术者上言五日内有急兵入宫睿宗顾问侍臣莫有对者张说进曰：此是谗人欲摇动东宫耳陛下。若使太子监国则君臣分定自然窥觎路绝灾难不生睿宗大悦乃下制曰：维天生人牧以元后维皇立国贰以副君将以保绥家邦安固後嗣者也。朕纂承鸿业钦奉宝图夜分不寝日昃凶倦茫茫四海惧一心之未周蒸蒸万姓恐一物之失所虽卿士竭诚守宰宣化缅怀庶域仍未小康皇太子隆基仁孝因心温恭成德深达理体能辩皇猷宜令监国俾尔为政其六品以下授官其徒罪以下并取太子处分。  

四月戊子制曰：政事皆取皇太子处分。若军马刑政五品以上除授政事与皇太子商量然後奏闻时睿宗欲传位於皇太子召三品以上谓曰：朕素怀淡泊不以宸极为贵昔居皇嗣已让中宗及居太弟固辞不就思脱屣於天下为日矣。今欲传位太子卿等以为如何群臣皆唯唯莫有对者皇太子遣右庶子李景伯上疏让所监不许。  

肃宗元年建巳月乙丑诏曰：天下之本属於元良四方之明资其蒙嗣是有传归之义必膺监抚之重克广前烈与人守器非君父之独亲俾生灵之同戴朕号慕弓剑寝居顷以疾苦未能康宁残寇犹虞中原多垒军国大务理须参决乃卷卷匕鬯恭承宗祧皇太子天纵聪明日跻圣德中兴宸构已有大功问安寝门知九国之梦制胜戎阃高五品之才时方艰难礼在谅ウ。且以庶政委之元子宜令权监国。  

顺宗贞元二十一年正月即位七月己未诏曰：朕承九圣之烈荷万邦之重顾以寡德涉道未明虔恭畏惧不克祗荷尝恐上坠祖宗之训下贻卿士之忧夙夜祗勤如临渊谷而积未复至於经时怡神保和常所不暇永惧四方之大万务之殷不躬不亲虑有旷废加以山陵有日霖潦逾旬是用儆于朕心思天戒其军国政事宜权令皇太子纯勾当百辟群后中外庶僚悉心辅翼同底于理宣布朕意咸所知闻初帝自嗣位即疾患不能言至四月益剧虽时扶坐殿群臣入阁望拜而已未尝有进见者天下事皆专断於王叔文而李忠言王亻丕为之内主韦执谊行之於外朋党ん讠华荣辱进退生於造次唯意所欲不拘程度既知内外厌毒虑见摧败即谋兵权欲以自固而人情益疑惧不测其所为朝夕伺候会其与执谊交恶心腹内离外有西川韦皋荆南裴均东川严绶等笺表而中官刘光琦俱文珍薛盈玲尚演解等皆先朝任使旧人同心怨愤屡以启帝帝固厌倦万几嫉恶叔文等至是遂召翰林学士郑卫次公王涯等入至金銮殿撰制诏而发命焉是日皇太子见百僚於东朝堂百僚拜贺皇太子泣涕不拜先是连月阴雨既定册雨遂止及宣诏之时天地大开远近清霁丙申诏宰臣告西宫告天地社稷皇太子见四方使於麟德殿西亭。  

武宗会昌六年三月寝疾制以宣宗为皇太叔册为监国。  

昭宗天元年八月以辉王为皇太子监国。  

○储宫部　将兵  

夫储嗣之位以贞邦本监抚之制著于前训自汉而下或总督戎政躬行讨伐或出镇方面以遏雠侮至有乘艰虞之运当否厄之会纠合义勇克清大憝表率禁旅奉卫乘舆允集大勋绍隆景命斯固天启人与故能功偕时并者也。若乃命令有专禀之非师律有臧否之异元良所以毓德嗣不以临戎盖里克之论全琮之谏信美而可徵矣。  

汉高祖十一年自将征淮南王布乃发上郡北地陇西车骑巴蜀材官及中尉卒三万人为皇太子卫军霸上吴大帝黄龙中使太子登出军次于安乐左护军徐州牧全琮密。表曰：古来太子未尝偏征也。故从曰：抚军守曰：监国今太子东出非古制也。臣窃忧疑帝即从之命登旋军议者咸以为当。  

宋文帝元嘉二十七年魏师至瓜步京邑震骇皇太子劭出镇石头统水军善於抚御。  

後魏明元泰常七年十一月皇太子亲统六军镇塞上。  

太武太平真君十一年九月癸巳皇太子北伐屯于汉南。  

後周武帝建德五年二月遣皇太子ど巡抚西土仍讨吐谷浑戎事节度并日入专决八月戊申太子入吐谷浑至伏俟城而还。  

隋高祖开皇二年十月皇太子勇屯兵咸阳以备边唐高祖初为唐王隋恭帝义宁二年正月戊辰以唐国世子建成为抚军大将军左元帅总兵十万徇雒阳四月戊戌班师。  

武德二年四月司竹群盗祝山海有众一千自称护卿公太子建成率将军桑显和进击山海平之时凉州人安兴贵杀贼帅李轨以众来降令建成往原州应接之时甚暑而驰猎无度士卒不堪其劳逃者过半。  

三年七月遣皇太子建成镇蒲州以备突厥。  

四年五月诏曰：稽胡部类居近北边习恶之徒未悉从化潜窜山谷窃怀首鼠寇抄居民侵扰亭堠可令太子建成总统诸军以时致讨分命骁勇方轨齐驱跨谷弥山穷其巢穴元恶大憝即就诛夷驱略之民复其本业行军节度期会进止皆委建成处分。  

八月丁亥遣皇太子建成安抚北境。  

五年八月辛未突厥进寇并州庚申皇太子建成出豳州道命太宗出泰州道以御之突厥寇源州。又令云   州总管李子和率兵越云   中以掩可汗左武卫将军段德操趋夏州邀其归路九月乙未班师。  

十一月甲申遣太子建成总戎讨刘黑闼仍下制曰：罪止凶渠注误胁从并无所问其有弃恶思顺自拔而来随即安置给其优赏咸使附业各令安堵虽贼之魁帅本同叛逆。若能临机效节因事立功并即叙勋班赏量才授任如其不从告谕敢怀迷执然後肃正军法齐以大刑其陕西东道大行台及山东道行军元帅河南河北诸州并受建成处分其间经略筹赏罚科条要在合机皆以便宜从事十二月壬申皇太子建成与刘黑闼战於魏州城下破之黑闼抽军先遁诏尚书右仆射寂驰往劳之甲戌皇太子建成及齐王元吉追刘黑闼於毛州贼背永济渠而阵接战。又大破之赴水死者数千人其众大溃刘黑闼被诸葛德威擒送于京师其党北遁。  

六年七月突厥颉利寇朔州遣皇太子建成帅师屯北边。  

九月丙子突厥寇并州命皇太子往豳州以备之。  

八年六月突厥平皇太子班师太宗贞观十七年闰六月丁巳诏曰：皇太子治忠孝成德志业光茂地惟储副寄深监抚兼统禁旅实允旧章宜知左右屯营兵马事其大将以下并受处分中宗为皇太子则天圣历元年契丹贼帅李尽灭据营州作乱皇太子表请讨之制令持节为河北道行军元帅军未发而贼退。  

睿宗太极元年二月命皇太子送金仙公主往并州令幽州都督裴怀古节度内发三万兵赴天武军凉州都督贺拔延嗣节度内发三万兵赴黑山道并州长史薛讷节度内发四万兵於汾州迎皇太子右御史大夫朔方大总管解琬节度内发二万兵赴单于道太子既亲征诸军一事以上并取处分按以军法从事。  

玄宗天宝十四载十二月安禄山叛诏皇太子统兵东讨以哥舒翰为太子先锋兵马元帅领河陇兵募守潼关以拒之。  

十五载七月帝幸蜀次普安郡诏以皇太子充天下兵马元帅都统朔方河东河北平卢等节度兵马收复两京。  

德宗建中四年十月幸奉天时顺宗为太子仓卒间常亲执弓矢率禁军先後导卫备尝辛苦及贼来攻奉天城中危迫人人恂忄栗不自保帝朝夕自巡城传宣慰劳督励战士其有用命及死事者登时与入陈奏随加赏赠故战士无不感激奋发气益百倍。  

## ●卷二百六十  

○储宫部　尊师傅礼士齿胄讲学尊师傅  

学记曰：师严然後道尊自周公抗世子之法德教斯著前後出入罔不降礼故能慎成其业克保元吉汉魏而下史氏所记或有致恭北面亲授经义明备法服屈体申诚进见周旋崇尚爵齿以致延宿宫闱舆升殿升访对请益欢待隆笃省视疾丰洁珍御伤吊沦逝曲申恩礼赐予丰渥备罄宠数自非老成硕望勤宣令范者畴克当之哉！。  

後汉明帝始立为皇太子世祖拜桓荣为议郎入使授太子後拜博士常令止宿太子宫荣尝寝病太子朝夕遣中傅问病赐以珍羞帷帐奴婢谓曰：如有不讳无忧家室也。（不讳谓死也。死者人之常故言不讳也。）後为少傅荣以太子经学成毕上疏谢曰：臣幸得侍帷幄执经连年而智学浅短无以补益万分今皇太子以聪睿之姿通明经义观览古今储君副主莫能专精博学。若此者也。斯诚国家福天下幸甚臣师道已尽皆在太子谨使掾臣汜再拜归道太子报《书》曰：庄以童蒙学道九载而训典不明无所晓识夫五经广大圣言幽远非天下之至精，岂能与於此况以不才敢承诲命昔之先师谢弟子者有矣。上则通达经强分明章句下则去家慕乡永谢师门今蒙下列不敢有辞愿君慎疾加餐重爱玉体。  

桓郁荣子也。为侍中虎贲中郎将永平五年入授皇太子经迁越骑校尉太子奉贺致礼。  

魏文帝为太子何夔为太子太傅每月朔太傅入见太子太子正法服而礼焉梁茂亦为太子太传甚见礼敬。  

吴太子和大帝第三子也。阚泽为太传薛综为少傅蔡[A13C]张纯等从容侍从和尊敬师傅爱好人物[A13C]等每朝见进贺和常降意欢以待之讲校经义综察是非及访谘朝臣考绩行能以知优劣各有条贯。  

晋李裔为太子少傅後为司徒太康三年薨皇太子命舍人王替诔之。  

明帝为太子时杜彝拜国子祭酒辞疾未尝朝会皇太子三至彝第执经问义。  

梁昭明太子天监初尚幼未与臣僚相接高祖敕太子洗马王锡秘书郎张缵亲表英华朝中髦俊可以师友事之。  

陈周弘正大建五年为尚书左仆射寻敕侍东宫讲《论语》孝经太子以弘正朝廷旧臣德望素重于是降情屈礼横经请益有师资之敬焉。  

徐孝克为国子祭酒至德中皇太子入学释奠百司陪列孝克发孝经题後主诏皇太子北面致敬。  

後魏崔光延昌元年迁中书监侍中如故二年宣武幸东宫召光赐坐谓曰：卿是朕西台大臣当令为太子师傅光起拜固辞诏不许即命孝明出从者十馀人敕以光为傅之意令孝明拜光光。又拜辞不当受太子拜复不蒙许孝明遂南面再拜詹事王显启请从太子拜，於是宫臣毕拜光北面立不敢拜唯西面拜谢而出。  

北齐马敬德後主时为侍讲令子元熙待诏文林馆转正员武平中皇太子将讲孝经有司请择师友帝曰：马元熙朕师之子文学不恶可令教儿，於是以孝经入授皇太子儒者荣其世职性和厚在内甚得名誉皇太子亦亲敬之。  

唐常山王承乾贞观初为太子李纲为太子少师时纲患脚不能践履皇太子命三卫舆上殿亲拜之访以得失大见崇重纲，於是陈君臣父子之道问寝视膳之方理顺词直听者凶倦。  

萧贞观十六年为太子太保後授金紫光禄大夫二十一年卒太子为之举哀遣使吊祭。  

高宗为皇太子贞观十九年太宗诏伐高丽发定州皇太子监国高士廉摄太子太傅仍典朝政皇太子下令曰：摄太傅申国公士廉朝望国华仪刑攸属寡人忝膺监守资训导比日听政尝屈同榻庶因谘询少祛蒙滞但处案奉对情所未安近已约吏不许更进太傅诲训深至使遵常式辞不获免辄复敬从所司亦宜别以一案供太傅士廉固让不敢当。  

顺宗为皇太子礼重师傅引见辄先拜。  

庄恪太子文宗长子也。太和六年冬立为皇太子八年十月皇太子於崇明门见太师路随。  

○储宫部　礼士  

夫贵而能降见贤而思齐德之盛者也。若夫居元良之重为天下之本而能杜骄盈之志守卑损之诚优礼髦士乐闻善道或推以师友之分或申以谈宴之乐博约以文义咨诹以致理厚其赠贶形於咏叹加旌贲之宠举延辟之命乃至饰终异数怀贤述美形於笔牍垂之话言用能增明两之辉成温文之德万方以之风偃群士以之响臻盖夫贞邦之宏业日跻之懿望蔑以加於此矣。  

汉明帝为太子时桓荣为博士授太子经常令止宿太子宫积五年荣荐门下生九江胡虑侍讲乃听得出旦一入而已荣尝寝病太子朝夕遣中傅问病赐以珍羞帷帐奴婢谓曰：如有不讳无忧家室也。（不讳谓死也。死者人之尝故言不讳也。）後病愈复入侍讲。  

魏文帝初为太子书与元城令吴质曰：昔年疾疫亲故多罹其灾徐陈应刘一时俱逝观古今文人类不细行鲜能以名节自立而伟长（徐字也。）独怀文抱质恬淡寡欲有箕山之志可谓彬彬君子矣。著中论二十馀篇辞义典雅足传于後德琏（应字也。）尝斐然有述作意其才学足以著书美志不遂良可痛惜孔璋（陈琳字也。）章表殊彳建微为繁富公（刘祯字也。）有逸气但未遒耳元瑜（阮字也。）书记翩翩致足乐也。仲宣（王粲字也。）独自善於辞赋惜其体弱不足起其文至於所善古人无以远过也。昔伯牙绝弦於锺期仲尼覆醢於子路痛知音之难遇伤门人之莫逮也。诸子但为未及古人自一时之俊也。  

邯郸淳从三辅客荆州荆州内附太祖素闻其名召与相见甚敬异之时太子亦宿闻淳名因启淳欲使在文学官属中会临侯植亦求淳太祖遣淳诣植刘广字恭嗣自扬州归太祖太祖辟为丞掾转五官将文学太子器之命广通草书广《书》曰：初以尊卑有逾礼之常分也。是以贪守区区之节不敢修草必如严命诚知劳谦之素不贵殊异。若彼之高而白屋如斯之好苟使郭隗不轻於燕九九不忽於齐乐毅自至霸业以隆亏匹夫之节成巍巍之美虽愚不敏何敢以辞。  

陈群为侍中领丞相东西曹掾太子深敬器焉待以交友之礼尝叹曰：自吾有回门人日以亲。  

张范为议郎参丞相军事太祖征伐尝令范及邴原留与太子守太祖谓太子举动必谘此二人世子执子孙礼。  

荀攸为尚书令太祖谓太子曰：荀公达人之师表也。汝当尽礼敬之攸尝病世子问病独拜床下其见尊异如是。  

吴孙登为皇太子诸葛恪张休顾谭陈表等以选入侍登待接寮属略用布衣之礼与恪休谭等或同舆而载或共帐而寝太傅张温言於帝曰：夫中庶子官最亲密切问近对宜用俊德，於是乃用表等为中庶子後。又以庶子礼拘复令整巾侍坐及帝即位登为皇太子恪为左辅休为右弼谭为辅政表为翼正都尉是为四友而谢景范慎刀玄羊道等皆为宾客，於是东宫号为多文休尝以《汉书》授登指摘文义分别事物并有章条每外堂宴饮酒酣乐作登辄降意与同欢乐休为人解达登甚爱之常在左右。  

是仪为吴主所委任及大驾东迁太子登留镇武昌使仪辅太子太子敬之事先谘询然後施行进封都乡侯後从太子还建业复拜侍中。  

孙和为太子帝命中书令阚泽教以书艺好学下士甚见称述。  

晋明帝为太子时钦贤爱客雅好文辞当时名臣自王导庾亮温峤桓彝阮放等咸见亲待尚书郎郭璞亦以才学见重论者美之。  

南齐文惠太子长懋武帝长子既正位东储善立名尚引接朝士人人自以为得意文武多士多所招集会稽虞炎济阳范岫汝南周陈郡袁廓并以学行才能应对左右而武人略阳垣历生襄阳蔡道贵拳勇秀出当时以比关羽张飞其馀安定梁天惠平原刘孝庆河东王世兴赵郡李居士襄阳黄嗣祖鱼文康绚之徒并为後来名将。  

沈约为步兵校尉管书记直永寿省校四部图书时大会东宫多士约特被亲遇每入见景斜方出王侯到宫咸不得进约每以为言太子曰：吾生平赖起是卿所悉得卿谈论然後凶寝卿欲我夙兴可恒早入梁昭明太子统武帝长子性宽和容众喜愠不形於色引纳才学之士赏爱无倦初徐勉为太子中庶子太子尚幼敕知宫事礼之甚重每事询谋。  

王筠为太子洗马历中书舍人并掌东宫管记太子尝与筠及刘孝绰陆亻垂到洽殷等好宴玄圃太子独执筠袖抚孝绰肩而言曰：所谓左挹浮丘袖右拍洪肩其尊异见重如此孝绰为太子仆射掌东宫管记太子起乐贤堂乃使画工先图孝绰形状太子文章繁富群才咸欲撰录太子独使孝绰集而序之刘勰为步兵校尉兼太子舍人谢举为太子庶子家令掌东宫管记深为昭明赏接。  

陆襄为卢陵王记室参军太子闻襄业行启武帝引与游处除太子洗马迁中书舍人并掌管记。  

刘杳为东宫通事舍人迁步校尉太子谓杳曰：酒非卿所好而为酒厨之职正为不鬼古人耳太子有瓠食器因以赐焉曰：卿有古人之风故遗卿古人之器。  

陆亻垂历太子中舍人中庶子除太常卿明山宾历太子率更令中庶子右卫率权摄北兖州事到洽历太子中舍人家令中庶子出为云   麾长史张率为太子家令出为新安太守亻垂普通七年山宾洽大通元年俱卒官太子与晋安王令曰：明北兖到长史遂相继落伤怛悲惋不能已已去岁陆太常殒殁今兹二贤长谢陆生资贞履忠冰清玉洁文该四始学遍九流高情胜气贞然直上明公儒学稽古淳厚笃诚立身行道始终如一傥值夫子必升孔堂到子风神开爽文义可观当官莅事介然无私皆海内之俊东序之秘宝此之嗟惜更复何论但游处周旋并淹岁序造膝忠规，岂可胜说幸免祗悔实二三子之力也。谈对如昨音言在耳零落相仍皆成异物每一念至何时可言天下之宝理当恻怆近张新安。又致故其人文笔弘雅亦足嗟惜随弟府朝东西日久尤当伤怀也。比人物零落特可伤惋属有今信乃复及之。又与前司徒左长史殷芸令曰：北兖信至明常侍遂至殒逝闻之伤恻此贤儒术该通志用稽古温厚淳和伦雅弘笃授经以来迄今二纪。若其上交不讠舀造膝忠规非显外迹得之胸怀者盖亦积矣。摄官连率行当归欤不谓长往眇成畴日追忆谭绪皆为悲端往矣。如何昔经联事理当酸怆也。初山宾自右卫率为青冀二州大中正在州所部平陆县不稔启出仓米以赡民後刺史检州曹失簿书以山宾为耗阙有司追责籍其宅入官山宾默不自理更市地造宅太子闻筑室不就有令曰：明祭酒虽出抚大藩拥旄推毂珥金拖紫而恒事屡空闻构宇未成今送薄职工并贻《诗》曰：平仲古称奇夷吾昔擅美今则挺伊贤东秦固多士筑室非道傍置宅归仁里庚桑方有继原生今易拟必来三径人将招三径士。  

陆罩大同七年以母老求去公卿已下祖道於征虏亭皇太子赐黄金五十斤时人方之疏广张缅为太子舍人历洗马中庶子既卒昭明亲往临哭与缅弟缵《书》曰：贤兄学业该通莅事明敏虽倚相之读坟典之敦诗书惟今望古蔑以斯过自列青宫二纪将及义虽僚属情实亲友文筵讲席朝游夕宴何曾不同兹胜赏共此言寄如何长谢奄然不追。且年甫强仕方中才力摧苗落[A13C]弥可伤惋念天伦素睦一旦相失如何可言言及增哽揽笔无次张率为太子家令丁母忧服未阙而卒昭明太子遣使赐赠。  

简文帝初为晋安王时刘遵领记室及王为太子遵随入藩为中庶子以旧恩特蒙宠遇同时莫及及卒太子深悼惜之与遵从兄阳羡令孝仪令曰：贤从中庶奄至殒逝痛可言乎！其孝友淳深立身贞固内含玉润外表澜清美誉嘉声流於士友言行相符终始如一文史该富琬琰为心辞章博赡疏黄成采既以鸣谦表性。又以难进自居未尝自请公卿缔交荣利是以新沓莫之举杜武弗之知自阮放之宫野王之职栖迟门下已逾五载同僚已陟後进多升而怡然清静不以少多为念确尔之志亦何易得西河观宝东江独步书籍所载必不是过吾昔汉南连翩书记及忝朱方从容坐首良辰美景清风月夜舟乍动朱鹭徐鸣未尝一日而不追随一时而不会遇酒阑耳热言志赋诗校覆忠贤扬文史益者三友此实其人及山道下邑未申善政而能使民结去思野多驯雉此亦威凤一羽足以验其五德比在春坊载获申晤博望无通宾之务司成多节文之科所赖故人永相娩偶而此子溘然实可嗟痛惟与善人此为虚说天之报施岂。若此乎！想卿痛悼之情当何已已往矣。柰何投笔恻怆吾昨欲为志铭并为撰集吾之劣薄其生也。不能揄杨吹嘘使得骋其才用今者为铭为集何益既往故为痛惜之情不能已已耳王规字威明为中书黄门侍郎敕与殷钧王锡张缅同侍东宫俱为太子所礼迁太子中庶子卒官太子出临哭与湘东王绎令曰：威明昨宵奄复殂化甚可痛伤其风韵遒上神峰标映千里绝迹百尺无枝文辩纵横才学优赡跌宕之情弥远濠梁之气特多斯实俊民也。一尔过隙永归长夜金刀掩芒长淮绝涸去岁冬中已伤刘子今兹寒孟复悼王生俱往之伤信非虚说谢嘏为太子中庶子出守建安於宣猷堂宴饯并召时才赋诗同用十五删韵家令萧恺诗先就其辞。又美太子与湘东王令曰：王筠本自旧手後有萧恺可同称为才子。  

沈文阿为国子五经博士太子引为学士深相礼遇及撰长春义记多使阿撮异闻以广之。  

王元规为员外散骑侍郎太子引为宾客每令讲论甚见优礼。  

庾肩吾为太子中庶子掌管记东海徐ゼ为左卫率肩吾子信ゼ子陵并为妙选学士父子在东宫出入禁闼恩礼莫与比隆孔休源初为晋安王府长史後卒太子令曰：金紫光禄大夫孔休源立身中正行已清恪昔岁西浮渚宫东泊壤毗佐藩政实尽厥诚安国之详审公仪之廉白无以过之奄至殒丧情用恻怛今须举哀外可备礼。  

庾仲容初为晋安王功曹史後为安成王中记室当出随府太子以旧恩特降饯宴赐《诗》曰：孙生陟阳道夫子朝歌县未。若樊林举置酒临华殿时辈荣之。  

陈後主为皇太子时岑之敬授东宫仪省学士太子素闻其名尤隆赏爵时陆琛为司徒左西掾掌东宫管记太子爱琛才辩深礼遇之褚自太子中庶子出为山阴令在任岁馀守禄俸而已去官之日不堪自致太子知无还装手书赐粟米二百斛，於是还都太子爱文辞令入直殿。  

陆琰为武陵王明威府功曹史兼东宫管记丁母忧去官而卒太子甚伤悼之为制志铭琰弟瑜为太子中舍人太子好学欲博览群书以子集繁多命瑜钞撰未就而卒太子为之流涕仍与詹事江总《书》曰：管记陆瑜奄然殂化悲伤悼惜此时何已吾生平爱好卿等所悉自以学涉儒雅不逮古人钦贤慕士是情尤笃梁室乱离天下糜沸书史残缺礼乐湮沦晚生後学匪无墙面卓尔出群斯人而已吾识览虽局未曾以言议假人至於片善小才特用嗟赏况复洪识奇士此故凶言之地论其博综子史诣究儒墨经耳无遗触目成诵一褒一贬一激一玄语拔析理披辞ゼ句未尝不闻者心服听者解顺会意相得自以为布衣之赏吾监抚之暇事隙之辰颇用谈笑娱情琴樽间作雅篇艳什迭互蜂起每清风朗月美景良辰对群山之参差望巨波之氵养或玩新花时观落叶既听春鸟。又聆秋雁未尝不促膝举觞连情发藻。且代以琢磨间以嘲谑俱怡耳目并留情致而流年甚速朝露可伤岂谓玉折兰摧遽从短运以此为恨当复何言遗迹馀文触目增泫绝弦投笔但有酸恨以卿与同志聊复叙怀涕之无从言不写意其见重如此瑜弟为中书舍人兼东宫管记甚见亲待寻以疾失明将还乡里太子解衣赠为之流涕。  

姚察为东宫学士太子深加礼异情越群僚宫内所须方幅手笔皆付察立草。又数令共顾野王递相会问常蒙赏击及卒太子亲制志铭以表惟旧。  

陆缮大建初为太子詹事行东宫事後迁左仆射卒太子以缮东宫旧臣特赠祖奠。  

北齐废帝初为皇太子文宣令黄门侍郎宋钦道在东宫时郑子默以文学见知亦被亲宠钦道本学法谙识古今凡有疑事必询於子默二人幸於两宫虽诸王贵臣莫不敬惮。  

天保末文宣在晋阳太子监国集诸儒讲孝经令杨传旨谓国子助教许散愁曰：先生在世何以自资对曰：散愁自少以来不登娈童之床不入季女之室服膺简策不知老之将至平生素怀。若斯而已太子曰：颜子缩屋称贞柳下妪而不乱未。若此翁白首不娶者乃赉绢百疋。  

隋太子勇文帝长子东宫既建弘明克让姚察陆开明等为之宾友克让自太子内舍人转率更令太子以师道处之恩礼甚厚每有四方珍味辄以赐之元德太子昭炀帝子大业初东宫既建特高士廉举人才擢甲科为太常奉礼郎非其好也。太子美其才以本官奏兼通事舍人。  

唐隐太子建成在东宫李纲为太子詹事礼遇甚厚建成尝往温汤纲时以疾不从有进生鱼於建成者将召饔人作脍时唐俭赵元楷在座各自替能为脍建成从之既而谓曰：飞刀鲤调和鼎食公实有之至於审谕弼谐固属於李纲矣，於是遣使送绢二百疋以遗之。  

韦挺武德中累迁太子左卫骠骑将军检校左卫率隐太子恩遇甚隆宫臣罕与为比。  

岑文本为中书侍郎是时新立晋王为皇太子名士多兼领宫官太宗欲令文本兼摄文本不愿更希东宫恩泽太宗乃止仍令五日一参东宫皇太子执宾友之礼与之拜见待如此。  

高宗为皇太子引太学博士马加运为崇贤馆学士与洗马秦等侍讲殿中恩礼甚渥时谯人李敬玄博览群书特善五礼马周启荐之召入崇贤馆兼领侍讲借御书令读之。  

太子贤高宗子也。时王勃六岁善属文未弱冠应幽远举及第乾封初诣阙上表游东岳颂时东都初造乾元殿勃。又上乾元殿颂贤闻其才名奏就府修撰甚爱重之。  

中宗为皇太子永隆二年二月亲行释奠之礼毕上表请博延耆硕英髦之士为崇文馆学士许之。  

裴耀卿守贞子也。少聪敏数岁解属文童子举弱冠拜衤必书正字俄辅相王府典签时睿宗在藩甚重之。  

令与掾丘悦文学韦利器更直府中以备顾问府中称为学直。  

玄宗为皇太子景云   元年十二月表请备礼辟隐士前太子中舍人王友贞以至孝故也。  

○储宫部　齿胄  

礼太子入学以齿盖受学之道明长幼辨尊卑也。是知居副君之位当主器之重遵三善之教崇四术之功亲临於国庠释奠於先圣讲论经义稽合古训然後均其好赐锡以宴喜弘诵之业斯著元良之德增茂风教之本其在兹乎！元帝太兴三年皇太子（即明帝也。）讲《论语》通太子并亲释奠以大牢祠孔子颜回配（太子进爵於先师中庶子进爵於颜回）。  

南齐武帝永明三年十月诏曰：皇太子释奠王公已下可悉往观礼（即文惠火子长懋也。）。  

梁高祖天监八年九月昭明太子於寿安殿讲孝经尽通大义讲毕亲临释奠于国学。  

九年三月乙未诏曰：王子从学著自礼经贵游咸在实惟前诰所以成广义方克隆教道今成均大启元良齿上自斯以降并宜肄业皇太子及王侯之子年在从师者可令入学。  

大同七年皇太子（即简丈也。）表其子宁国临城公入学时议者以与太子有齿胄之义疑之侍中尚书令臣敬容尚书仆射臣护尚书臣僧臣之遴臣筠等以为参点并事宣尼回路同谘泗水邹鲁称盛洙汶无讥师道既光得一资敬无亏亚二况於两公而云：不可制曰：可。  

陈宣帝大建三年八月辛丑皇太子亲释奠于太学（即高宗也。）二传祭酒以下赉帛各有差。  

後主至德三年皇太子裔躬出太学讲孝经讲毕。又释奠於先师先圣其日设金石之乐於太学王公卿士及太学生并预宴。  

唐太宗贞观二十一年二月丁丑诏皇太子之国学释奠於先师（即後主也。）皇太子为初献国子祭酒张後裔为亚献光州刺史摄司业赵弘智为终献既讲弘智开讲孝经敷弘忠臣孝子之义皇太子欢甚因令宣劳胄子以上言名教之所繇学校之所作君臣父子之义风化训导之端加之以弘奖因之以诫励凡数百言词义甚美听者竦然无不欢悦更相顾曰：此诚德音也，於是赐学官胄子帛各有差仍擢其高业者右庶子许敬宗上四言诗以美其事。  

高宗纟章元年二月皇太子弘幸国学释奠永隆二年二月皇太子亲行释奠之礼（即中宗也。）。  

睿宗景云   二年八月诏皇太子诣国子监行释奠之礼（即玄宗也。）诏曰：庠序之兴教自元子礼经之最奠始先师中古迄今斯道无替皇太子天资圣敬日就文明弦诵之业已高元良之德斯茂自储博望主器承华执经之问虽勤用币之意未展今仲丁献吉有事两塾备礼三尊宜遵旧章俾缉徽典。  

太极元年二月皇太子将行释奠之礼因下令曰：夫谈讲之务贵於名理所以解疑辩惑凿瞽开聋使听者闻所未闻视者见所未见，爰自近代此道渐微问礼言诗惟以篇章为主浮词广说多以嘲谑为能遂使讲座作俳优之场学堂成调弄之室啬夫利口可以骧首先鸣太玄俊才自当亻免首垂翅舍兹悫实竞彼浮华取悦无知见嗤有识假令曹张重出马郑再生终亦藏锋匿锐闭关却埽者矣。寡人今既亲行齿胄躬诣讲筵思闻启沃之谈庶叶温文之德其侍讲所有合难释嫌疑不得别构虚言用相凌忽如有违者所司量事纠弹。  

是月丁亥皇太子释奠於国学追赠颜回为太子太师曾参为太子太保每年春秋释奠。  

玄宗开元七年十一月乙丑以贡举人将谒先师敕皇太子瑛及诸子行齿胄礼庚午敕曰：皇太子今月二十四日行齿胄礼所以崇儒重道尚德弘风宜有锡赉以成光宠其在陪位定等差与赐乙亥皇太子入国学行齿胄礼谒先圣太子初献其亚献终献并以胄子充右常侍褚无量开讲孝经并礼记文王世子篇初诏侍中宋亚献中书侍郎苏终献及临享帝思齿胄之义乃改焉。  

德宗建中元年正月辛未拜南郊还御丹凤楼大赦天下其东宫官宜择端厚之士皇太子（即顺宗也。）时幸太学行齿胄之礼谏议大夫孔述宜充太子侍读。  

○储宫部　讲学  

夫王之教世子必以礼乐春诵夏弘太师诏之繇古道也。是知处储副之位当主器之重自非博约於道义浸润於经术服圣人之丕训闻先王之《法言》资之以讲耨加之以祖习其何以贞天下之本耸民神之望哉！历代已还践明两者或讨论方策通其大义临习讲问精理焕察横经师授令仪允穆皆所以勤时习之业茂日新之德崇四术以隆道敦三善而成美盖元良之懿烈曾何以加於此乎！。  

晋武帝泰始七年皇太子讲孝经通。  

咸宁三年皇太子讲诗通。  

太康三年皇太子讲礼记通。  

惠帝元康三年皇太子讲《论语》通。  

元帝太兴二年皇太子讲《论语》通。  

宋前废帝初皇太子讲孝经於崇政殿南齐武帝永明三年皇太子於崇政殿讲孝经少傅王俭令摘句太仆周撰为义疏。  

五年冬皇太子临国学亲临策试诸生於坐问少傅王俭曰：曲礼云：无不敬寻下之奉上可以尽礼上之接下慈而非敬今纟同敬名将不为昧俭曰：郑玄云：礼主於敬便当是尊卑所同太子曰：若如来说通则忠惠可以一名孝慈不须别称俭曰：尊卑号称不可悉同爱敬之名有时相次忠惠之异诚如圣旨孝慈互举窃有徵据礼云：不胜丧此於不慈此即其义太子。  

曰：资敬奉君慈爱事亲兼此二涂惟在至极今乃移敬接下岂复在三之义俭曰：资敬奉君必同至极移敬逮下不慢而已太子曰：敬名虽同深浅既异而文无差别弥复增疑俭曰：繁文不可备设略言深浅已见传云：不凶恭敬民之主也。书云：奉先思孝接下思恭此。又经典明文互相起发太子问金紫光禄大夫张绪绪曰：愚谓恭敬是立身之本尊卑所以并同太子曰：敬虽立身之本要非接下之称尚书云：惠鲜鳏寡何不言恭敬鳏寡邪绪曰：今别言之居然有恭惠之殊纟开记首所以共同斯称竟陵王子良曰：礼者敬而已矣。自上及下愚谓非嫌太子曰：本不谓有嫌正欲使言与事符轻重有别耳临川王映曰：先举必敬以明大礼尊卑事数备列後章亦当不以纟略而碍太子。又以此义问诸学生谢几卿等并以笔对太子问王俭曰：《周易》乾卦本施天位而说卦云：帝出乎！震本非天义宰相王俭曰：乾彳建震动天以运动为德故言帝出震太子曰：天以运动为德君自体天居位震雷为象岂体天所出俭曰：主器者莫。若长子故受之以震万物出乎！震故亦帝所与焉俭。又谘太子曰：孝经仲尼居曾子侍夫孝理宏深大贤方尽其致何故不授颜子而寄曾参太子曰：曾参虽德惭体二而色养尽礼去物尚近接引非隔玄宣玄教义在於此俭曰：接引非隔玄宣虽易去圣转远其事弥轻既云：人能玄道将恐人轻道废太子曰：理既有在不容以人废言而况中贤人才玄上圣之教宁有壅塞之嫌临川王映谘曰：孝为德本当时所疑德施万善孝繇天性自然之理岂因积习太子曰：不因积习而至所以可为德本映曰：率繇斯至不俟明德大孝荣亲众德光备以此而言岂得为本太子曰：孝有浅深德有小大因其分而谓之本何所称疑太子以长年临学亦前代未有者也。  

梁高祖天监八年九月昭明太子於寿安殿讲孝经尽通大义时徐勉为太子中庶子侍东宫太子尚幼尝於殿中讲孝经临川静惠王尚书令沈约备二傅勉与国子祭酒张元为执经王莹张稷柳恺王柬为侍讲。  

简文帝初为太子时张讥为士林馆学士太子出士林馆发孝经题讥论议往复甚见嗟赏自是每有讲集必遣使召讥。又戚衮为太学博士在东宫召衮讲论。又尝置宴集玄儒之士先命道学互相质难次令中庶子徐ゼ驰骋大义间以剧谈ゼ辞义纵横难以答抗诸人慑气皆失次序衮时讲聘义ゼ与往复衮精采自。若对如流太子深加叹赏。又以朱异博通儒学大同六年皇太子。又召异於博圃讲易。  

陈废帝初为太子时沈文阿为通直散骑尝侍兼国子博士领羽林监仍令於东宫讲孝经《论语》。  

後主为皇太子时王元规为鄱阳王府记室参军领国子助教太子引为东宫学士亲授礼记大传丧服等义赏赐优厚国子祭酒新安王伯固入东宫会元规将讲乃启请执经时论以为荣。  

废太子裔後主长子至德三年躬出太学讲孝经北齐废帝初为皇太子天保九年文宣在晋阳太子监国集诸儒讲孝经。  

唐高宗显庆四年十月丙子皇太子弘初入东宫请观讲及读书诏许敬宗及学士史玄道上官仪郭瑜李善等为都讲令侍讲讲孝经亲临释奠礼毕群臣上寿颁赐有差。  

龙朔二年五月乙亥诏太子端尹左右中护少尹崇贤馆学士每日诣处化门听进止皇太子。若须讨论经史则引入讲讽时太子受春秋《左氏传》於司徒大夫郭瑜至楚子商臣事大惊曰：此事臣子所不忍闻经籍圣人垂训何故书此瑜对曰：孔子修春秋义存褒贬故善恶必书褒善以示法贬恶以示後故使商臣之恶显於千载太子曰：非唯口不可道故亦耳不忍闻请改读馀书瑜再拜贺曰：理名胜母曾子不入邑号朝歌《墨子》回车殿下诚孝资睿情天发凶悖之迹黜於视听循奉德音实深庆跃臣闻安上理人莫大於礼非礼无以事天地之神非礼无以辨君臣之位故先王重焉孔子曰：不学礼无以立请停春秋而读礼记太子从之。  

玄宗初为皇太子太极元年太子亲释奠於国学命国子司业褚无量开孝经及礼记题太子问疑义数条无量皆依古典以对微加规讽太子悦赐物百段并紫袍金带学官及陪位官学生等赐物有差。  

## ●卷二百六十一  

○储宫部　忠谏褒宠追谥忠谏  

《传》曰：父有诤子。又曰：从命不忿微谏不倦可谓孝乎！。若乃奉蒙祀之重居储副之位义均休戚情兼隐犯其或政令之非便举动之过差而能内发至诚远徵古义周旋规切纳君於善上以成恺悌之化下以慰人神之望茂毓明德诞彰令闻此盖守器之盛美信史之耿光也。  

周灵王之时雒斗将毁王宫（雒二水名斗者两水格有似於斗雒在王城南在城北毁王之城西南将及王宫）王欲壅之（欲壅防水使北出也。）太子晋谏曰：不可闻古之长民者（长犹君也。）不隳山不崇薮（崇高也。泽无水曰：薮也。）不防川（防鄣也。）不窦泽（泽居水也。窦决也。不为此四者为反天性）夫山土之聚也。薮物之归也。（物所为归）川气之道也。（道达也。）泽水之锺也。（锺聚也。）夫天地成而聚於高归物於下（高山陵也。下薮泽也。）疏为川谷以道其气（疏通也。）陂塘庳以锺其美（畜水曰：陂塘是也。美谓滋润也。）是故聚不也。坏而物有所归（大曰：坏小曰：也。）气不沉滞而亦不散越（沉伏滞积越远也。）是以民生有财用而死有所葬（物有所归故生有财用山陵不坏故死有所葬）无夭札瘥之忧而无饥寒乏匮之患（短折曰：夭狂惑曰：昏疫死曰：札瘥病也。）故上下能相固以待不虞古之圣王唯此之慎昔共工弃此道也。（颛顼氏衰共工氏侵凌诸侯与高辛氏争为王也。）虞于湛乐（虞安也。湛淫也。）淫失其身欲壅防百川隳高堙庳以害天下（堙塞也。高谓山陵庳谓池泽）皇天弗福庶民弗助祸乱并兴共工用灭其在有虞有崇伯鲧（鲧禹父崇鲧国伯爵尧时在位而言有虞者鲧之诛舜之为也。）播其氵心称遂共工之过（播放称举遂共工之过者谓障洪水者也。）尧用殛之於羽山（殛诛也。舜臣尧殛鲧於羽山）其後伯禹念前之非度（度法）改制量（理也。量度也。）象物天地（取法天地之物象也。在天成象在地成形）共之从孙四岳佐之（共共工也。从孙昆弟之孙四岳官名主四岳之祭为诸侯伯佐禹助禹治水也。）高高下下疏川道滞（高高谓封崇九山下下谓陂障九泽疏川决江疏河道滞凿龙门辟伊阙）锺水丰物（锺聚畜水潦所以丰殖百物也。）封崇九山（封大崇高除其壅塞通其水泉使不隳坏是谓封崇凡此诸言九者皆九河之中山川泽薮障防也。）丰殖九薮（丰茂也。殖长也。）汨越九原（越扬也。）宅居九奥（奥内也。九州之内皆可宅居）合通四海（使之同{车丸}）故天无伏阴（伏阴夏有霜雹）地无散阳（散阳李梅冬实）水无沉气（无伏积之气也。）火无灾单（单焱起貌）神无间行（间行奸神淫厉之类）民无淫心（阴阳调财用足故无淫佚之心也。）时无逆数（四时寒暑反逆）物无害生（螟蝗之属有害嘉）皇天嘉之祚以天下（祚禄也。）赐姓曰：姒氏曰：有夏（尧赐禹姓曰：姒封之有夏）谓其能以嘉祉殷富生物也。（以其能以善福殷富天下生育万物也。姒犹祉也。夏大也。）祚四岳国命为侯伯（尧以四岳佐禹有功封於吕命为侯伯使长诸侯）赐姓曰：姜（姜四岳之先炎帝之姓黄帝世衰其後变易至四岳有後帝复赐之祖姓使绍帝之後云：）氏曰：有吕（以国为氏也。）谓其能为禹股肱心膂以养物丰民人也。（以四岳能辅成禹功比於股肱心膂吕之为言者膂也。）此一王四伯岂ム多宠皆亡王之後也。（一王谓禹四伯四岳也。言禹鲧之子禹郊鲧追王之四岳共工从孙共工侵凌诸侯以自王言皆无道而亡禹岳之兴非因之）及其失之也。必有忄舀淫之心间之（忄舀慢间代也。以慢淫之心代其嘉功谓。若桀也。）故亡其氏姓踣弊不振（踣僵也。振救也。）绝後无主（无祭主也。）堙替隶圉（堙没替废隶隶役也。圉养马者）夫亡者岂ム无宠皆黄炎之後（鲧黄帝之後共工炎帝之後）及其得之也。必有忠信之心间之（以忠信代忄舀淫也。）度於天地而顺於时动（顺四时之令而动）和於民神而仪於物则故高朗令终显融昭明（朗明也。终成也。融长也。）命姓受氏而附之以令名（附随也。）其兴者必有夏吕之功焉其废者必有共鲧之败焉今吾执政无乃实有所避（避违也。）而滑夫二川之神（滑音骨乱也。）使至於争明以妨王宫（明精气也。）王而饰之无乃不可乎！人有言曰：无过乱人之门（乱人狂悖怨乱之人也。过其门干其怒也。）。又曰：佐饔者尝焉佐斗者伤焉。又曰：祸不好不能为祸（犹财色之祸生於好也。）《诗》曰：四牡癸癸有翩乱生不夷靡国不泯（癸癸行貌鸟隼曰：龟曰：翩翩摇动不休之意夷平靡无泯灭也。厉王好行征伐用兵不得其所祸乱不平无国而不灭）。又曰：民之贪乱宁为荼毒（宁安荼苦也。言民疾主之虐贪乐祸乱安为苦毒之行）王将防斗川以饰宫是饰乱而佐斗也。其无乃章祸。且遇伤乎！自我先王厉宣幽平而贪天祸至於今未弭（此四王父子相继厉暴虐而修怨宣不务农而料民幽昏乱以灭西周平不能修政至於微弱皆已所致弭止也。）我。又章之惧长及子孙王室其愈卑乎！其。若之何诗云：殷鉴不远在夏后之世（谓汤伐桀）将焉用饣希宫其以徼乱也。度之天神则非祥也。比之地物则非义也。类之民则则非仁也。方之时动则非顺也。咨之前训则非正也。（时动非顺谓逆四时之令）观之诗书与民之宪言（诗书乱生不夷之属民之宪言无过乱人之门）则皆亡王之为也。夫事大不从象小不从文（象天象也。文诗书也。）上非天刑下非地德（刑法也。德利也。）中非民则方非时动而作之必不节矣。作。又不节害之道也。王卒壅之。  

汉元帝初为太子柔仁好儒见宣帝所用多文法吏以刑名绳下（《申子》学号刑名者以名责实尊君卑臣崇上抑下宣帝好观其君臣篇绳谓弹治之耳）大臣杨恽盖宽饶等坐刺讥辞语为罪而诛太子尝侍燕从容言陛下持刑太深宜用儒生宣帝作色曰：汉家自有制度本以霸王道杂之奈何纯任德教用周政乎！（姬周之政）。且俗儒不达时宜好是古非今使人眩於名实（眩乱视也。）不知所守何足委任乃叹曰：乱我家者太子也。  

後汉明帝初为皇太子光武每旦视朝日昃乃罢数引公卿郎将讲论道理夜分乃寐太子见帝勤劳不怠承间谏曰：陛下有禹汤之明而失黄老养性之福愿顺爱精神优游自宁帝曰：我自乐此不为疲也。吴孙登为太子时留镇武昌後弟虑卒大帝为之降损登昼夜兼行到赖乡自闻即时召见见帝悲泣因谏曰：虑寝疾不起此乃命也。方今朔土未一四海喁喁天戴陛下而以下流之念减损大官ゾ馔过於礼制臣窃忧惶帝纳其言为之加膳时帝信任校事吕壹壹性苛惨用法深刻登数谏帝不纳大臣繇是莫敢言後奸罪发露伏诛帝引咎责躬赤乌四年太子卒临终上疏曰：臣以无状婴抱笃疾自省微劣惧卒陨毙臣不自惜念当委离供养埋后土长不复奉望宫省朝觐日月生无益於国死贻陛下重戚以此为哽结耳臣闻死生有命长短自天周晋颜回有上智之才而尚夭折况臣愚陋年过其寿生为国嗣没享荣祚於臣已多亦何愁恨哉！方今大事未定逋寇未讨万国喁喁系命陛下危者望安乱者望治愿陛下弃忘臣身割下流之恩修黄老之术笃养神光加羞珍膳广开神明之虑以定无穷之业则率土幸赖臣死无恨也。皇子和仁孝聪哲德行清茂宜早建置以系民望诸葛恪才略博达器任佐时张休顾谭谢景皆通敏有识断入宜委腹心出可为爪牙范镇华融矫矫壮节有国士之风羊道辩捷有专对之材刁玄优弘志履道真裴钦博记翰采足用蒋虞翻志节分明凡此诸臣或宜廊庙或任将帅皆练时事明习法令守信固义有不可夺之志此皆陛下日月所选置臣宫得与从事备知情素敢以陈闻臣重惟当今方外多虞师旅未休当厉六军以图进取军以人为重众以财为宝窃闻郡县颇有荒残民物弊奸乱萌生是以法令繁滋刑辟重切臣闻为政听民律令与时推移诚宜与将相大臣详择时宜博采众议宽刑轻赋均息力役以顺民望陆逊忠勤於时出身忧国謇謇在公有匪躬之节诸葛瑾步骘朱然全琮朱据吕岱吴粲阚泽严张承孙怡忠於为国通达治体可令陈上便宜蠲除苛烦爱养士马抚循百姓五年之外十年之内远者归复近者尽力兵不血刃而大事可定也。臣闻鸟之将死其鸣也。哀人之将死其言也。善故子临终遗言戒时君子以为忠岂况臣登其能已乎！愿陛下留意听采臣虽死之日犹生之年也。既绝而後书闻大帝益以摧感言则陨涕。  

孙和为太子时有司颇有条书问事和以为奸妄之人将因事错意以生祸心不可长也。表宜绝之时诸葛丰伪叛以诱魏将诸葛诞大帝潜军待之和以帝暴露外次。又战者凶事常忧劳忄替怛不复会同饮食数上谏戒令持重务在全胜帝还然後敢安。  

梁昭明太子统武帝大通二年春诏遣前交州刺史王弁假节发吴及吴兴信义三郡民丁就役太子上疏曰：伏闻当发王弁等上都三郡民丁开漕沟渠导泄震泽使吴兴一境无复水灾诚矜恤之至仁经略之远旨暂劳永逸必获後利未萌难睹窃有愚怀所闻吴兴累年失收民颇流移吴郡十城亦不全熟唯义兴去秋有稔复非常役之民即东境价犹贵窃盗屡起所在有司皆不闻奏今征戍未归︹丁疏少此虽小举窃恐难令吏一呼闻动为民蠹出丁之处远近不等皆得齐集已妨蚕农去年称为丰岁公私未至足食如复今兹失业虑为弊更深。且草窃多伺候民间虚实。若善人从役则抄盗弥增吴兴未受其益内地已罹其弊不审可得权停此功否伏望圣心垂矜黎庶神量久已有在臣意见庸浅不识事宜苟有愚心愿得上启帝优诏谕焉。  

简文帝为太子时高祖锐意儒雅疏简刑法自公卿大臣咸不以鞫狱留意奸吏招权巧文弄法货贿成市多致枉滥大率二岁刑已上岁至五千人是时从居作者俱五任无任者著斗械。若疾病权解之是後囚徒或有优太子在春宫视事见而愍之乃上疏曰：臣以此时奏敕权视京师事窃见南北郊坛材官军府大官下省佐装等处并启请四五岁已上轻囚助充使役自有刑均罪等目不异而甲侍钱署乙配郊坛钱署三所於事为剧郊坛六处在役则优令听狱官详其可否舞文之路自此而生公平难遇其人流舞易启其齿将恐玉科重轻全关墨绶金书去取更繇丹笔愚谓宜详五条制以为永准高祖手敕报曰：顷年以来处处之役唯资徒讠遂急充配。若科制繁细义同棼丝切要之处终不可得引例兴讼纷纭方始防杜奸巧自是为难当更别思取其便也。  

隋房陵王勇初为皇太子时高祖以民流冗遣使案检。又欲徙民北实边塞勇上书谏曰：窃以导俗当渐非可顿革恋土怀旧人之本情波迸流离盖不获已有齐之末主ウ时昏周平东夏继以威虐民不堪命致有逃亡非厌家乡愿为羁旅加以去年三方逆乱赖陛下仁圣区域肃清锋刃虽屏疮痍未复。若假以数岁沐浴皇风逃窜之徒自然归本虽北夷猖獗尝犯边烽今城镇峻峙所在严固何待迁配以致劳扰臣以庸虚谬当储贰寸诚管见辄以尘闻帝览而嘉之遂寝其事是後政不便多所损益帝每纳之。  

唐高宗初为太子时太宗尝怒苑西面监穆裕农囿不修命於朝堂斩之侍臣战悚莫敢进言太子谏之曰：人者有生最灵一死不可复活命即杀之理恐未尽请付法推鞫太宗意解乃笞而释之司徒长孙无忌进曰：自古太子谏其君父者周王子晋汉明帝吴孙登等承间而言事非仓卒今日陛下发天威之怒太子申犯颜之谏斯诚四海之福古今未有太宗曰：尧师务成舜师尹寿殷宗周文皆有请益自朕御天下虚心正人即有魏徵朝夕纳谏自徵云：亡刘洎继之太子幼在膝前每见规谏者朕尝心嘉其言染以成性故有今日之规耳。  

太子弘高宗第五子也。总章中敕征辽军人逃亡限内不首及更有逃亡者身并处斩家口没官太子上表谏曰：窃闻背军之人身处不出家口皆拟没官亦有限外出首未经断罪诸州囚禁人数致多或临时遇病不及军伍缘兹怖惧遂有逃亡或因采樵被贼抄掠或度船来去漂没沧波或深入贼庭有被伤杀军法严重皆须给亻兼。若不给亻兼及因战亡即同队之人兼合有罪遂有无故死失多注为逃军旅之中不暇详勘当直据队司通状将作真逃家口令扌没官论情可哀愍《书》曰：与其杀不辜宁失不经伏愿逃亡之家免其配没诏从之。  

上元三年左威卫大将军权善才右监门卫中郎将范怀义并为斫昭陵柏木高宗将杀之太子抗疏善才等尝预蕃寮先经驱策期於矜贷帝从之善才仅免死除名怀义配流桂州昭陵令孔祯以不能简察免官。  

顺宗初为太子於父子间慈孝交结无嫌每以天下为忧。  

德宗在位稍久不假宰相权而左右得缘用事外则裴延龄李奇运韦渠牟等以奸佞相次进用延龄尤狡险判度支务刻剥聚敛自以为功天下皆怨怒太子每进见候颜色辄言其不可及陆贽张滂李充等以毁谴朝臣惧谏议大夫阳城等伏阁极论德宗怒甚将加城等罪外无敢救者太子独开解之城等赖以免德宗卒不相延龄渠牟者太子之力也。  

德宗尝泛舟鱼藻宫观水嬉命太子舟器具皆饣希以金碧丹青使妇人盛饰操篙戢行舟光彩英烛丝竹歌讴俱发德宗顾谓太子曰：今日如何对曰：极盛退因以奢为谏德宗不悦。  

贞元中中官多诈称宫市肆夺人物百姓怨苦太子尝以为言德宗虽不能悉听用而心益贤重太子太子未尝假借内官颜色居东宫二十馀年天下阴受其福。  

○储宫部　褒宠  

《传》曰：太子奉蒙祀社稷之粢盛以朝夕视君膳者圣人所以重宗庙社稷不忘天下也。其有膺监抚之重茂温文之德佩服前训率繇善道日新之美既洽天性之爱益隆乃至冠服加其异数朝会申其殊制优锡无用财不会玺书褒其才智天章誉其仁孝斯皆尊元良而贞邦本流简素而扬懿烈者也。  

汉成帝为太子元帝尝急召太子出龙楼门（楼上有铜龙。若白鹤飞廉之为名）不敢绝驰道（道天子所行道也。若今之中道绝横度也。）西至直城门（黄图西出南头第二门）得绝乃度入作室门帝迟之问其故以状对帝大悦乃著令令太子得绝驰道。  

南齐郁林王昭业武帝时为皇太孙进封音吐甚有美誉王侯五日一问讯武帝尝独呼昭业至幄座别加抚问呼为法身锺爱甚重。  

梁昭明太子统高祖长子天监十四年正月朔旦高祖临轩冠太子於太极殿旧制太子着远游冠金蝉翠纟戾缨至是诏加金博山。  

唐废太子承乾太宗长子贞观十六年诏曰：储贰不会自古常式近代以来多为节限求之故实殊非事宜自皇太子出用库物所司勿为限制皇太子承乾抗表谢诏答曰：汝家之蒙嫡国之储两故有斯命以彰有殊入学齿胄则君臣之义也。同之府库实父子一体也。是以君子富而不骄谦而受益奢则不孙以约失之者鲜矣。勉思守道无烦致谢。  

高宗为皇太子贞观十八年十一月乙酉日南至皇太子王公已下展贺於贞观殿太宗曰：朕一二年中始见太子拜贺太子宗社之本四海所系而治天资仁孝内外倾服朕之此举无愧於人神也。十九年太宗征辽班师十一月丙戌幸定州庚寅诏曰：皇太子爱敬所覃格於四海仁孝所感周於百姓自春监国既处定州首创德风在乎！兹境所以事敬养之道有隐无犯之情，爰自中山流于率土地居宣化之本人禀纯孝之深有足可嘉特须优异其定州涫内孝行著闻者宜与宗姓老人同赐宴会二十年三月诏皇太子断决机务每间日听政於东宫罢朝复侍寝间尝药视膳不离左右乃於太宗寝殿侧别置一院令太子居焉。  

唐太子贤高宗第六子也。上元二年立为皇太子寻命监国贤处事明审为时论所称手敕褒之曰：皇太子贤自顷监国留心政要抚字之道既尽於哀矜刑网所施务存乎！审察加以听览馀暇专精坟典往圣遗编咸窥壶奥先王册府备讨菁华好善载彰作贞斯在家国之寄深副所怀可赐物五万。  

中宗为皇太子长安二年七月丙戌则天以时热诏皇太子外朝令用扇障日太子抗表固让优制不许肃宗为皇太子天宝八年玄宗制仁孝诗六章札於步障以赐太子令中官高力士以示朝臣宰相李林甫陈希烈等奏曰：伏见太子生日撰仁孝诗障子并书臣等伏以宸章焕发睿札凝晖悬日月而齐光自云   霄而下济惊心靡据动色相欢太子禀自生知备承圣训中姿有裕令望夙彰陛下示以义方形於翰墨爰於诞育之日授以仁孝之经上扬宗祖之美旁考天人之际锡赉所宏教养斯远足可发挥前古乘虚范将来凡在衣冠之流咸知父子之道岂比周称教喻还齿胄於上庠汉宠元良但招贤於上苑王化之本实此知归人伦所资罔不申劝臣等愚陋谬典枢衡特奉鸿私幸睹殊贶捧天书而窃仰圣泽以无宁无任悦豫之至仍望具写六章颁示中外兼编诸简策传之不朽上手诏报曰：诗者志之所之也。将以道达性情宣扬教义耳朕承五圣之业万方之寄主鬯叶於神心元良贞於国本美其克践仁孝恭修友睦深慰於怀不觉形之讽咏今请具写六章颁示中外兼编诸简策以传不朽亦欲自家刑国以训人伦宜依来请。  

○储宫部　追谥  

古者诸侯薨则请行以赐谥矧夫明两之位主器攸重不幸奄忽震悼於宸极易名之典繇是行焉。若乃岐嶷天资温文秉哲将正万邦而降年不永固宗本而诬构及祸亦有嫉恶发愤矫命不胜遭世中圯或罹兵难莫不申哀节惠追加宠数其或违背师训稔恶弗革干纪败度罹於废黜司籍所纪书法不隐惩劝之义於斯见矣。至於崇置园邑升列庙飨亦并叙之。  

汉戾太子据武帝长子元狩元年立为皇太子征和二年以擅发长乐宫卫斩江充兵败自经於湖（今虢州湖城县）及太子孙即位诏曰：故皇太子在湖未有号谥岁时祀其议置园邑有司奏谥请曰：谥者行之迹也。皇太子谥曰：戾置奉邑二百家。  

吴太子登大帝长子赤乌四年薨谥曰：宣太子（初葬句容置园邑奉守如法後三年改葬蒋陵）。  

晋愍怀太子惠帝长子即位立为皇太子元康元年为贾后中遘废为庶人幽於金墉城杀之及贾后废子尚为皇太孙乃册复太子曰：呜呼维尔少资岐嶷之质荷先帝殊异之宠大启土宇奄有淮陵朕奉遵遗旨越建尔储副以光显我宗尔德行以从保傅事亲孝敬礼无违者而朕昧於凶构致尔於非命之祸俾申生孝己复见於今赖宰相贤明人神愤怨用启朕心讨厥有罪咸伏其辜何补于荼毒冤魂酷痛我是用忉怛悼震动於五内今追复皇太子谥曰：愍怀。  

哀太孙臧愍怀太子子永康元年四月立为皇太孙永宁元年废被害大安初追谥曰：哀。  

冲太孙尚愍怀太子子永宁元年立为皇太孙大安元年薨谥曰：冲。  

南齐文惠太子长懋武帝长子即位立为皇太子永明十一年薨帝幸东宫临哭尽哀诏敛以衮冕之服谥曰：文惠。  

梁昭明太子统武帝长子即位立为皇太子大通三年薨帝幸东宫临哭诏敛以衮冕谥曰：昭明。  

哀太子大器简文帝嫡长子即位立为皇太子大宝二年为侯景所害承圣元年追谥曰：哀。  

愍怀太子方矩元帝第四子帝承制拜为王太子改名元良承圣元年即位为皇太子及江陵舀为魏师所害敬帝承制追谥曰：愍怀太子。  

後梁孝惠太子寮宣帝长子帝初为梁王立为世子病卒及帝称大号追谥孝惠太子陈孝怀太子克高祖之子帝初封陈王立为世子及受禅追谥孝惠。  

唐隐太子建成高祖长子武德九年以谋害太宗伏诛贞观元年追封息王谥曰：隐十六年诏曰：昔戾园败德西都表其号谥楚英干纪东汉锡其汤沐斯皆屈邦国之禁申骨肉之恩也。息隐王地乃居长守器运初自贻伊戚舀於祸难日月逾迈松贾成行朕嗣守鸿基颁寻遗烈何尝不涉彼岗而靡观瞻同株而疚怀恩备哀荣式加礼命可追复皇太子谥仍依前陵曰：隐陵置令以下官并加户守卫。  

太子弘高宗第五子初封代王显庆元年立为皇太子上元二年薨於合璧宫之绮云   殿诏曰：朕肃承鸿绪无忘驭朽之怀虔奉圣谟每切临深之惧幸以穹昊垂宗社降灵公卿尽叶赞之谋黎庶遂怀生之望故得乾坤交泰日月休徵垂衣而晏九瀛端拱而家六合方将回銮峒岫体高尚於轩皇脱屣汾川追逸轨於伊后成功弗处思遵象帝之规守器斯传用申知子之授皇太子弘生知诞质惟几毓性肃敬著于三朝仁孝闻於四海。若使负荷宗庙宁济邦家必能永保昌图克延景历岂谓遽婴露雾遂至弥留顾惟耀掌之珍特切锺心之念庶其痊复以禅鸿名及腠理微和将逊於位而弘天资仁厚孝心纯确既承朕命掩欷不言因兹感结旧疾增甚亿兆攸系方崇下武之基五福无徵俄速上宾之驾天性之重追怀哽咽宜申往命加以尊名夫谥者行之迹也。号者事之表也。慈惠爱亲曰：孝死不忘君曰：敬可谥为孝敬皇帝仍遵典故式备徽章布告遐迩使知朕意。  

神龙元年六月神主于太庙号义宗有司奏言义宗孝敬皇帝太庙联祖宗其名准礼合讳从之遂改弘文馆为修文馆弘福殿为崇福殿虢州弘农县为常农县。  

章怀太子贤高宗第六子上元二年立为皇太子调露二年则天令人发其阴事庶为庶人迁於巴州卒中兴初追赠司徒使迎其丧柩陪葬乾陵睿宗践祚追赠皇太子曰：章怀庙号陟岗懿德太子重润中宗长子初生於东宫立为皇太孙圣历初改封邵王大足元年为人所构则天杀之神龙元年追赠皇太子谥曰：懿德。  

节愍太子重俊中宗第三子神龙二年立为皇太子三年矫制发左右羽林兵杀武三思及其子崇训入求韦庶人不克而死景云   元年制曰：朕闻曾氏之孝也。慈亲惑於疑听赵虏之族也。明主哀而望思历考前闻率繇旧典重俊大行之子元良守器往罹构间困於谗嫉莫顾钺轻盗甲兵有此诛夷无不悲惋今四凶咸服十起何追方申赤晕之冤以舒黄泉之痛可赠皇太子谥曰：节愍陪葬定陵时大府少卿韦凑上疏驳之不纳（事具礼官奏议门）。  

废太子瑛玄宗第二子开元三年立为皇太子二十五年为中书令李林甫所构废为庶人赐死於城东驿宝应元年诏赠为皇太子。  

惠昭太子宁宪宗长子元和四年立为皇太子六年薨谥曰：惠昭七年立庙在怀贞坊置官吏四时置享庄恪大子永文宗长子太和六年立为皇太子开成三年十一月薨谥曰：庄恪十一月太常礼院奏庄恪太子准惠昭太子例合立庙请下有司从之。  

## ●卷二百六十二  

○宗室部　总序  

古者纠合宗族所以展亲建立子孙用为夹辅故能庇於本根谓之藩屏分以宝玉礼之燔故孝悌之道达骨肉之恩厚焉虽复商周已往典籍靡全然其大抵亦可见昔者黄帝二十五子凡一十四姓故其裔绪後世尤盛高阳氏生一子後世有才子八人是曰：八凯高辛氏生四子皆有天下後世有才子八人是曰：八元。又黄帝之後有兜少昊之後有共工颛顼之後有鲧虽帝者之胄而其德不类焉尧有庶子九人舜亦有庶子其嫡子不立故庶子之封爵无闻焉然自黄帝以迄舜禹皆同姓而异号则其宗枝盛矣。禹之後以国为氏者凡十有三人盖夏后氏有扈氏有男氏斟寻氏彤城氏褒氏费氏杞氏曾阝氏辛氏氏斟氏戈氏焉其孙太康有弟五人号曰：五观即夏书所谓五子之歌者也。汤之後以国为氏者凡七盖商氏来氏宋氏空桐氏犀氏北殷氏目夷氏焉其後帝乙正妃生三子微子微仲纣也。庶妃生一子箕子也。纣生一子武庚也。纣虽失国武庚虽不祀而微子箕子皆闻於周焉周初封国八百而同姓者五十有馀国诗谓周文王则百斯男经史所载正妃大姒之子十人馀莫可知其国存者十六而已文武周公之胄分封而受国者即左氏所谓管蔡成阝霍鲁卫毛冉郜雍曹滕毕原丰阝郇文之昭也。于阝晋应韩武之穆也。凡蒋邢茅胙祭周公之裔也。秦氏分封以国为姓有徐氏郯氏莒氏终黎氏运奄氏菟裘氏将梁氏黄氏江氏修鱼氏白氏蜚氏始皇并有天下而子弟不得封建长子扶苏及诸公子将闾昆弟皆为胡亥所杀故其祚歼焉汉制非刘氏不王皇子封王金玺绶掌治其国高祖尊王子弟大启九国连城数十景帝用晁错削地之谋而吴楚七国皆叛及七国既诛五年乃令诸侯王不得治国。又以诸侯王疆土过制或僭差失轨而子弟为匹夫轻重不相准，於是制诏诸侯王，或欲推恩分子弟邑者令各条上自是支庶毕侯矣。然而藩国自析其後皇子始封者大国不过十馀城至於哀平之际皆继体苗裔宗属疏远不为士民所尊势与富室亡异後汉皇子为王皆安车朱班轮青盖画︶文金涂故名曰：王青盖车赤绶四采长二丈一尺三百首皇孙绿盖车名曰：皇孙车诸侯王法官属傅相已下皆备卤簿似京都官骑张弓带遮避出入称课促封者受茅土归立社稷为宫室其列侯以肺腑在京都者亦随时见食位在博士议郎谓之猥侯诸王皆就封东平王苍以明帝母弟为骠骑大将军辅政後亦罢归国其馀宗室以才能为公卿者多矣。晋制诸侯王青盖车皇孙绿盖车并驾三左右诸王有勋德者特加皂盖车国初诸王皆在京都咸宁中卫将军杨珧与中书监荀勖以齐王攸为时望所归惧有後难同追故司空裴秀立五等封建之旨共言於武帝以为异姓诸将居边宜参以亲戚帝下诏议其制有司奏从制为大国次国小国非皇子不得为王而诸王之支庶亦各以土推恩受封其大国次国始封之王支子为公所封王之支子为侯继承王之支子为伯小国五千户已上始封王之支子为子不满五千户始封王之支子及始封公侯之支子皆为男大国中国置三军中军二千人上下军各千五百人次国二军上军二千人下军千人小国一军其未之国者大国置守土百人次国八十人小国六十人西晋诸王皆主兵临州以威势相陵干戈并构队于屠灭盖有渐尔宋世诸王得白服裙帽出入斋阁唯太极四朝乃备朝服孝武以南郡王义宣乱逆繇於强盛欲削弱之江夏王义恭乃表诸省易九事有司附益凡成二十四条听事不得南向坐施帐并帷蕃国官正冬不得跣登国殿及夹侍国师传令及细戟公主王妃传令不得朱服不得重杠鄣扇不得雉尾剑不得鹿卢形槊毛不得孔省白夹毂队不得绛袄平乘诞马不得过二匹胡伎不得采衣舞伎正冬著衣不得妆面蔽花正冬会不得铎舞杯半舞长乔伎会舒丸剑博山伎缘大ㄅ伎五案伎自非正冬奏舞曲不得舞朱妃主不得著衮带信幡非台省官悉用绛郡县内史相及封内官长於其封君既非在三罢官则不复追敬不合称臣宜从下官而已诸镇尝行车前後不得过六队白直夹毂不在其限刀不得过银铜为饣希诸王女封县主诸王子孙袭封王王妃及封侯者夫人行并不得卤簿诸王子继体为王者婚葬吉凶悉依诸国公侯之礼不得同皇帝皇子车舆非轺车不得油幢平乘舫皆平两头作露平形不得拟象龙舟悉不得朱油帐钅不得作五花及竖┺形诏可。又王之世子金印紫绶进贤两梁冠佩山玉王支子为侯者食邑皆千户南齐诸王远游冠玄缨（公臣并同）平冕各以组缨为八旒衣山龙九章朱绶赤黄缥绀金玺龟纽文四中郎将晋世庶姓为之宋齐以来以处诸王而刘氏萧氏宗室诸子皆罹非公侯并同命其传爵土盖亦鲜矣。梁制诸王皆假金虎符第一至第五佐领使第一至第十其言曰：令境内称之曰：殿下自称曰：寡人并乘通平乘车其有勋德者亦时皆驾皂轮车其封公侯者皆假铜虎符竹使符第一言曰：教境内称曰：第下自称寡人国相以下公文上事皆诣典书自诸王皇宗并青伞朱里此虽云：梁制然江右相承有自来矣。陈因梁制有亲王嗣王藩王之别亲王起家则为侍中皇太子蒙嫡封王起家依诸王馀子并封公起家中书郎诸王子并诸侯世子起家给事江左承西晋诸王开国并以户数相差为大小三品陈自永定讫於祯明唯衡阳王昌特加至五千户其馀不过二千小国至千户後魏皇子封王宫室立宗师州置三制刺郡置三太守县置三令长其一以宗望为之北齐亲王位列大司马上多与梁制同其封内之调尽以入台二分食一隋制皇伯叔昆弟皇子谓之亲王乘通车初受册入朝助祭亲迎则服衮冕青珠九旒九章常服则远游三梁冠黑介帻朱绶长一丈八尺二百四十首自汉而下五辂之制金象革木通得乘之但减章驾马以为等级自晋亲王公以下车服卑杂故不得乘马唐制宗正寺掌九族六亲之属籍以别昭穆之序凡五等亲有降皆立簿籍三年一遣凡大祭祀及册命朝会之礼皇亲应陪位预会者亦为宗皇弟兄皆封籍国谓之亲王王之子承嫡者谓之嗣王皇太子诸子并封郡王王子承恩泽者亦封郡王诸子封郡公其嗣王郡王及特进王子孙承袭者降封国公旧制亲王食封八百户有至千户高宗朝以沛县三王武后所生食封逾於常制神龙初有封五千户三千户者（相王封五千户卫王封三千户）开元之後明皇睦亲以宁王{宀取}长封至五千五百户岐薛爱弟著勋至五千户申王家微至四千户王以外枝至一千八百户其後皇子封王者二千户旧以七丁为限至是以三丁为限降封国公先是高祖受禅以天下未定广封宗室以威天下皇从弟及侄年始孩童数十相王封五千户衡王封三千户人皆封为郡王。又文皇即位因举宗正属籍以问侍臣尚书右仆射封德彝谓非至公之道，於是宗室率以属疏降爵为郡公唯有功者封王贞观十年。又诏诸王为代袭刺史都督俄。又罢之文皇至高祖朝其亲王有年虽长而不出阁者其出阁者皆为刺史都督上佐亦有为卿监将军同正员开元之後有为大都护节度大使者皆不之任以副都副大使典其事先天之後皇子区长纟刀则居内东宫年以渐成长乃於安国寺东附苑城同为大宅分院居为十王宅令中官押之於夹城中起居每日家令进膳。又引词举工书之人入教谓之侍读十王谓庆忠埭鄂荣光[A13C]永延济盖举全数其後盛仪寿陈丰镇凉六王。又就封入内宅二十五年鄂光得罪忠继大统天宝中庆埭。又殁唯荣仪等十四王居院而府幕列於外坊岁时通名起居而已外诸孙成长。又於十宅外置百孙院每岁幸华清宫宫侧亦有十王院百孙院宫人每院四百馀人百孙院二十四人。又於宫中置维城库诸王月俸物纳之而给用诸孙纳妃嫁女亦就十宅中太子不居於东宫但居於乘舆所幸之别院太子亦分院而居婚嫁则同亲王公主在於宗仁之礼院天宝之末禄山犯顺得明皇之子仪[A13C]而下十一王及扈从其馀宗室多罹於兵难然而天宝艰难之後宗室子弟贤而立功者唯郑王曹王子孙耳代宗大历九年诸王皆幼多未封建大臣奏议请封亲王分领戎帅以威天下，於是皇子胜衣者尽加王爵而不出阁建中初诏亲王子弟带开府朝秩者出就本班自先天兵兴之後皇族子弟皆散弃无位或流落他县湮沉不齿无异匹庶及德宗即位叙用枝属公族长幼莫不悲感将有大礼必与诸父昆弟同其斋沐五代之制大约遵於唐室夫以霄极之尊依萝图之盛承本枝之蕃茂膺盘石之疏封是曰：君宗咸居属籍虽亲疏之节著於宗人而善恶之名纪乎！史，或以德行振，或以才艺升，或以悖逆废，或以荒怠黜，或以猜忌摈，或以至亲显并著之简编垂夫龟鉴见善善之有因恶恶之无爽也。凡宗室部四十二门。  

○　宗室部封建  

太史公称封建之制商氏以前尚矣。周监二代列爵五等三圣之法厥用垂世诗云：怀德惟宁宗子维城岂徒敦叙宗党推广仁爱盖欲其枝叶相持臂指使犬牙交错磐石弥固者尔然而俗有淳漓道或消长泥於古者未为通变故秦扌处胜势专宰疆理矫枉过正荡灭礼义炎汉建业大启藩垣既失厥中流滥致溢先儒之论盖亦多矣。自兹已降或氵公或革究其始终随时︹弱天之视听在民耳目深根忠附匪特於兹。若夫展亲睦族典章优渥虽，或不以德举亦︹作翰之旨也。  

舜践帝位封弟象为诸侯（封之有庳在零陵今庳亭是）夏少康封庶子（史阙其名）於会稽以奉守禹之祀。  

周武王克商平天下封功臣昆弟，於是封叔鲜於管（管在蒙阳京县束北）封叔度於蔡二人相纣子武庚禄父治殷遗民管在荥阳京县东北封叔旦於鲁而相周为周公（一云：封周公旦於少昊之墟曲阜是为鲁公臣钦。若等曰：周公留相於王子伯禽就）封叔振铎於曹封叔武於成封叔处於霍（封叔封季载皆少未得封）求泰伯仲雍之後得周章周章已君吴因而封之乃封周章弟虞仲於周之北故夏虚是为虞列为诸侯。  

成王即位唐有乱周公诛灭唐成王与叔虞戏削桐叶为以与叔虞曰：以此封。若史佚曰：天子无戏言言则史书之礼成之乐歌之，於是遂封叔虞於唐周公既诛武庚杀管叔放蔡叔而分殷馀民为二其一封微子启於宋以续殷祀其一封康叔封於卫。又封季载於冉（臣钦。若等检《左传》管蔡成阝霍鲁卫毛郜雍曹滕毕原酆郇文之昭也。邗晋应韩武之穆也。凡蒋邢茅胙祭周公之裔也。今扌处《史记》所封八国馀皆阙）。又封伯禽於鲁曰：生以养周公死以为周公後。  

宣王二十二年封庶子弟友於郑（一云：母弟即郑桓公也。）。  

考王封其弟於河南是为桓公以续周公之官职汉高祖六年十二月诏曰：齐古之建国也。今为郡县其唐在河汾之东方百里复以为诸侯将军刘贾数有大功及择宽惠修洁者王齐荆地正月丙午韩王信等奏请以故东阳郡鄣郡吴郡五十三县立刘贾为荆王以砀郡薛郡郯郡三十六县立弟文信君交为楚王壬子以云   中雁门代郡五十三县立兄宜信侯喜为代王以胶东胶西临淄济北博阳城阳郡七十三县立子肥为齐王贾高祖从父兄有功交高祖同父弟与萧曹等俱从高祖入武关至霸上封文信君从入蜀还定三秦及即帝位常出入卧内高祖废楚王信分其地为二国立贾为荆王交为楚王先有功也。肥之母高祖微时外妇食七十馀城诸民能齐言者皆与齐齐最为大国以海内初定子弟少感秦孤立亡藩辅故大封同姓以镇天下。  

七年十二月匈奴攻代代王喜弃国自归雒阳赦为合阳侯立子如意为代王是年封兄子信为颉{羔火}侯十一年十二月封兄子濞为沛侯。  

正月诏曰：代地居常山之北与夷狄边赵乃从山南有之远数有胡冠难以为国颇取山南太原之地益属代代之云   中以西为云   中郡则代受边寇益少矣。王相国通侯吏二千石择可立为代王者燕王绾相国何等三十三十人皆曰：子某（文帝名）贤知温良请立为代王都晋阳。  

三月诏择可以为梁王淮阳王者燕王绾相国何等请立子恢为梁王子友为淮阳王罢东郡颇益梁罢颍川郡颇益淮阳。  

七月诏王相国择可立为淮南王者群臣请立子长为王。  

十二年十月诏曰：吴古之建国也。日者荆王兼有其地今死亡後朕欲立吴王其议可者长沙王臣等言沛侯濞重厚可立为吴王初黥布反高祖自将往诛之濞年二十以骑将从破布军高祖患吴会稽轻悍无状王填之诸子少乃立濞十一月封兄子广为德侯。  

二月诏诸侯王议可立为燕王者长沙王臣等（臣者长沙王吴芮之子）请立子建为燕王。  

高后元年立惠帝後宫子强为淮阳王不疑为常山王弘为襄城侯朝为轵侯武为壶关侯（一云皆吕氏子）二年五月封楚元王子郢为下邳侯齐悼惠王子章为朱虚侯。  

六年四月封齐悼惠王子兴居为东牟侯。  

七年正月立营陵侯刘泽为琅邪王（泽高祖从祖昆弟）。  

文帝元年十二月立赵幽王子遂为赵王徙琅邪王泽为燕王吕氏所夺齐楚地皆归之二年三月有司请立皇子为诸侯王诏曰：前赵幽王幽死朕甚怜之已立其太子遂为赵王遂弟辟疆（辟疆言辟御强梁者一云：辟疆言辟土地也。卫侯朝于周周行人问其名卫侯曰：辟疆行人还之曰：启疆天子之号也。诸侯弗得用更其名曰：毁其义两说并通）及齐悼惠王朱虚侯章东牟侯兴居有功可王乃遂立辟疆为河间王章为城阳王兴居为济北王因立皇子武为代王参为太原王揖为梁王。  

四年九月封齐悼惠王子十人为列侯（罢军为管侯宁国为吴丘侯信都为营平侯安为杨丘侯将闾为杨虚侯辟光为扌力侯志为安都侯为平昌侯贤为武成侯雄渠为白石侯）。  

八年五月封淮南厉王长子四人为列侯（安为阜陵侯勃为安阳侯赐为阳周侯良为东城侯）十六年五月立齐悼惠王子六人（安都侯志为济北王扌力侯辟光为济南王武城侯贤为川王平昌侯为胶西王白石侯雄渠为胶东王）。  

淮南厉王子三人（阜阳侯安为淮南王安阳侯勃为衡山王阳周侯赐为庐江工）皆为王。  

景帝元年四月封元王宠子五人礼为平陆侯富为休侯岁为沈犹侯（子侯表属千乘高苑）为宛朐侯调为棘乐侯。  

二年三月立皇子德为河间王阏为临江王馀为睢阳王非为汝南王彭祖为广川王发为长沙王发母唐姬故程臣侍者景帝召程姬程姬有所避不愿进（谓月事）而饬侍者唐儿使夜进上醉不知以为程姬而幸之遂有身已乃觉非程姬也。及生子因名曰：发（长沙王生乃发寤己之缪幸唐妃）以其母微无宠故王卑湿贫国。  

三年立皇子端为胶西王胜为中山王是年吴楚反胶西王川济南发兵应围齐孝王将闾急阴与三国通汉将栾布击破三国兵齐孝王惧饮药自杀帝以为齐首善以迫劫有谋非其罪也。召立孝王太子寿是为懿王衡山王勃坚守无二心吴楚破来朝帝劳苦之曰：南方卑湿徙王於济北以褒之。  

七年十一月封故皇子越为广川王寄为胶东土。  

五年五月立皇子舜为常山王封梁孝王子买为乘氏侯明为垣邑侯。  

六年四月梁孝王薨窦太后泣极哀不食帝哀惧不知所为与长公主计之分梁为五国尽立孝王子男五人为王（乘氏侯买为梁王垣邑侯明为济川王彭离为济东王定为山阳王不识为济阴王）。  

## ●卷二百六十三  

○宗室部　封建第二  

汉武帝元光五年正月封河间献王子明为滋侯六年七月封长沙定王子苍为安诚侯成为宜春侯党为勾容侯福为容陵侯。  

九月封楚安王子成为杏山侯不害为浮丘侯。  

元朔元年十月封鲁恭王子将节为广戚侯。  

十二月封江都易王子敢为丹阳侯蒙之为盱眙侯正月封江都易王子胥行为胡敦侯缠为秣陵侯定国为淮陵侯。  

二月封梁恭王子仁为张梁侯。  

五月封川懿王子代为龙丘侯错为剧原侯高遂为怀昌侯赏为平望侯始昌为临众侯宽为葛魁侯胡为益都侯疆为平的侯黑为剧魁侯守为寿梁侯行为平度侯偃为宜城侯奴为临朐侯封城阳共王弟为雷侯子吉为东莞侯壮为辟土侯六月封赵敬肃王子丙为尉文侯胡阳为封斯侯受福为榆丘侯建为襄侯仁为邯会侯义为朝节侯遗为东城侯苍为阴城侯中山靖王子忠为广望侯朝平为将梁侯未央为薪馆侯贞为陆城侯嘉为薪处侯。  

二年十月封广川惠王子嘉为蒲领侯明为西熊侯晏为枣︹侯婴为毕梁侯河间献王子殷为旁光侯モ为距阳侯退为蒌节侯豫为阿武侯免为参户侯禁为州卿侯礼为平城侯顺为广侯让为盖胥侯济北贞王子不害为阴安侯骞为荣关侯何为周望侯则为陪缪侯信为前侯乐为安阳侯济北式王子曜丘为五据侯龙为富侯遂为平侯成为羽康侯楚为胡母侯。  

正月封代恭王子绾为离石侯顺为邵侯嘉为利昌侯罢军为蔺侯贤为临河侯忠为隰成侯郢客为士军侯迁为皋琅侯遇为千章侯前或作。  

三月封齐孝王子就为博阳侯鲁恭王子恬为宁阳侯政为瑕丘侯顺为公丘侯骄为郁良侯敬为西昌侯中山靖王子义为陆地侯赵敬肃王子顺为邯平侯。  

四月封赵敬肃王子昌为武始侯贺为象氏侯平为安侯。  

四年三月封长沙定王子童为路陵侯则为攸舆侯为茶陵侯拾为建成侯丹为安众侯喜为叶平侯城阳恭王子婴为利乡侯钉为有利侯庆为东平侯记为运平侯齿为山州侯福为海常侯宽为驺丘侯贞为南城侯裘为广陵侯皋为杜原侯。  

四月封中山靖王子光为临乐侯章为东野侯喜为高平侯颇为广川侯河间献王子担为重侯齐孝王子燕为被阳侯越为定敷侯定为稻夷侯国为山原侯忠为繁安侯阳已为柳康侯信为云   夷侯渫为牟平侯代为柴原侯。  

五年十一月封赵敬肃王子终古为柏畅侯延平为安侯。  

三月封中山靖王子将夜为乘丘侯破胡为高丘侯盖为柳宿侯让为戎丘侯修为樊舆侯恢为安道侯长沙定王子义为夫夷侯。  

六月封长沙定王子买为舂陵侯定为都梁侯狩燕为洮阳侯贤为众陵侯。  

六年四月封衡山赐王子广置为终弋侯。  

元狩二年七月封胶东王寄少子庆为六安王。  

六年三月乙亥御史臣光守尚书令丞非下御史书到言丞相臣青翟御史大夫臣汤太常臣充大行令臣息太子少傅臣安行宗正事昧死上言大司马去病上疏曰：陛下过听使臣去病待罪行间宜专边塞之思虑暴骸中野无以报乃敢惟他议以干用事者诚见陛下忧劳天下哀怜百姓以自忘亏膳贬乐损郎员皇子赖天能胜衣趋拜至今无号位师傅官陛下恭让不┰群臣私望不敢越职而言臣窃不胜犬马之心昧死愿陛下诏有司因盛夏吉时定皇子位唯愿陛下幸察制曰：可下御史臣谨与中二千石臣贺等议古者裂地立国并建诸侯以承天子所以尊宗庙重社稷也。今臣去病上疏不忘其职因以宣恩乃道天子卑让自贬以劳天下虑皇子未有号位臣青翟臣汤等宜奉议遵职愚憧而不达事方今盛夏吉时臣青翟臣汤等昧死请立皇子臣闳（一作开）臣旦臣胥为诸侯王昧死请所立国名制曰：盖闻周封八百姬姓并列或子男附庸礼支子不祭云：并建诸侯所以重社稷朕无闻焉。且天非为君生民也。朕之不德海内未洽乃以未教成者︹君连城即股肱何劝（一作敦一作勖一作观也。）其更议以列侯家之丙子奏未央宫丞相臣青翟御史大夫臣汤昧死言臣谨与列侯臣婴中二千石臣贺谏议大夫博士臣安等议曰：伏闻周封八百姬姓并列奉承天子康叔以祖考显而伯禽以周公立咸为建国诸侯以相传为辅百官奉宪诸侯各遵其职而国统备矣。窃以为并建诸侯所以重社稷者四海诸侯各以其职奉贡祭支子不得奉祭宗祖礼也。封建使守藩国帝王所以扶德施化陛下奉承天统明开圣绪尊贤显功兴继绝续萧文终之後於ガ褒厉群臣平津侯等昭六亲之序明天施之属使诸侯王封君得推私恩分子弟户邑号尊建百有馀国而家皇子为列侯则尊卑相逾列国失序不可以垂统於万世臣请立臣闳臣旦臣胥为诸侯王三月丙子奏未央宫制曰：康叔亲属有十而独尊者褒有德也。周公祭天命郊故鲁有白牡も刚之牲（鲁祭周公用牲白牡鲁公用も刚白牡殷牲也。も刚赤脊周牲也。）群公不毛（不毛不纯色也。）贤不肖差也。高山仰之景行乡之朕甚慕焉所以抑未成家以列侯可臣青翟臣汤博士臣将行等伏闻康叔亲属有十武王继体周公辅成王其八人皆以祖考之尊建为大国康叔之年幼周公在三公之位而伯禽据国於鲁盖爵命之时未至成人康叔後禄父之难伯禽殄淮夷之乱昔五帝异制周爵五等春秋三等（春秋变周之文从殷之质合伯子男以为一则殷爵三等者公侯伯也。）皆因时而序尊卑高皇帝拨乱世反诸正昭至德定海内封建诸侯爵位二等皇子或在襁褓而立为诸侯王奉承天子为万世法则不可易陛下躬亲仁义体行圣德表里文武显慈孝之行广贤能之路内褒有德外讨︹暴极临北海西凑月氏匈奴西域举国奉师舆械之费不赋於民虚御府之藏以赏元戎开禁仓以赈贫穷减戍卒之半百蛮之君靡不乡风承流称意远方殊俗重译而朝泽及方外故珍兽至嘉兴天应甚彰今诸侯支子封至诸侯王而家皇子为列辟臣青翟臣汤等窃伏熟计之皆以为尊卑失序使天下失望不可臣请立臣闳臣旦臣胥为诸侯王癸未奏未央宫留中不下丞相臣青翟大仆臣贺行御史大夫事太常臣充太子少傅臣安行宗正事昧死言青翟等前奏大司马臣去病上疏言皇子未有号位臣谨与御史大夫臣汤中二千石谏议大夫博士臣庆等昧死请立皇子臣闳等为诸侯王陛下让文武躬自切及皇子未教群臣之议儒者称其术或讠孛其心陛下固辞不许家皇子为列侯臣青翟等窃与列侯臣寿成（萧何之玄孙玄侯寿成後为太常也。）等二十七人议皆曰：以为尊卑失序高皇帝建天下为汉太祖王子孙广支辅先帝法则弗改所以宣至尊也。臣请令史官择吉具礼仪上御史奏舆地图他皆如前故事制曰：可丙申奏未央宫大仆臣贺行御史大夫事昧死言太常臣充言卜入四月二十八日乙巳可立诸侯王臣昧死奏舆地图请所立国名礼仪别奏臣昧死请制曰：立皇子闳为齐王旦为燕王胥为广陵王四月丁酉奏未央宫六年四月戊寅朔癸卯御史大夫汤下丞相下中二千石郡太守诸侯相丞书从事下当用者如律令三王同日立皆赐策各以国土风俗申戒焉齐怀王赐策曰：惟元狩六年四月乙巳皇帝使御史大夫汤庙立子闳为齐王曰：呜呼小子闳受兹青社（王者以五色土为太社封四方诸侯各以其方色土与之苴以白茅归以立社）朕承天序惟稽古建尔国家封於东土世为汉藩辅呜呼念哉！共朕之诏惟命不於常人之好德克明显光义之不图俾君子怠悉尔心允执其中天禄永终厥有愆不臧凶於而国害於尔躬呜呼保国民可不敬与王其戒之（闳王夫人之子夫人赵人与卫夫人并幸闳。且立为王其母病武帝自临问之曰：子当为王欲安所置之王夫人曰：陛下在妾。又何等可言者帝曰：虽然意所欲於何王之王夫人曰：愿置之雒阳武帝曰：雒阳有武库敖仓天下冲厄汉国之大都也。先世以来无子王於雒阳去雒阳馀尽可王夫人不应武帝曰：关东之国无大於齐齐东负海而城郭大古时独临中十万户天下膏腴地莫盛於齐者矣。王夫人以手击头谢曰：幸甚王夫人死帝痛之使使者拜曰：皇帝谨使使大中大夫明奉璧一赐夫人为齐王太后）燕刺王旦赐策曰：呜呼小子旦受兹玄社建尔国家封於北土世为汉藩辅呜呼薰鬻氏虐老兽心以奸巧边朕命将帅徂征厥罪万夫长千夫长三十有二帅降旗奔师薰鬻徙域北州以安悉尔心母作怨母作德（古匪字也。匪非也。）毋乃废备非教士不得从徵王其戒之广陵厉王胥赐策曰：呜呼小子胥受兹赤社建尔国家封於南土世为汉藩辅古人有言曰：大江之南五湖之间其人轻心扬州保疆三代要服不及以正呜呼悉尔心兢兢乃惠乃顺毋侗好逸毋迩宵人惟法惟则书云：臣不作福不作威靡有後羞王其戒之。  

元鼎元年四月封城阳顷王子昌为麦侯发为钜合侯差为昌侯方为篑侯泽为葭侯敢为原雒侯昆景为挟衍侯霸为挟侯让为力侯光为文成侯云   为较靖侯馀为庸侯寿为翟侯应为侯疆为彭侯息为瓠侯禹为虚水侯类为东淮侯贤为拘侯不疑为氵育侯。  

七月封川靖王子何为陆元侯国为广饶侯成为钅并侯母害为俞闾侯广川缪王子圣为襄是侯。  

四年常山王勃废月馀以最亲诏有司常山宪王早夭后妾不知孽诬争陷於不义以灭国朕甚闵焉其封宪王子平三万户为真定王子商三万户为泗水王。  

元封元年五月封胶东康王子建为皋虞侯昌为魏其侯延年为祝兹侯（臣钦。若等曰：时武帝封齐孝王子为高乘侯失其名广川惠王子则为参侯喜为沂陵侯河间献王王子自为沈阳侯失年月）。  

天汉四年六月封皇子<骨专>为昌邑侯。  

征和元年封赵敬肃王子乐为栗侯周舍为氵交侯起为犭虎侯道为榔裴侯（臣钦。若等曰：时武帝。又封赵敬肃王子宽为漳北侯佗为南蛮侯庆为南陵侯丹为高阝侯福为安檀侯当为爰成侯失年月）。  

二年三月封中山靖王子屈为彭侯。  

昭帝始元五年六月封六安恭王子霸为松兹侯胶东辰王子安国为温水侯鲁安王子临朝为兰旗侯方山为容丘侯文德为良成侯。  

六年五月封清河纲王子禄为蒲领侯迁为南曲侯长沙顷王子梁为高城侯。  

元凤五年十一月封中山康王子喜为成侯广川胶王子吉为新市侯。  

六年十一月封城阳惠王子仁为江阳侯宣帝本始元年七月诏立燕刺王太子建为广阳王立广陵王胥少子弘为高密王封广陵厉王子圣为朝阳侯曾为平曲侯昌为南利侯燕刺王子贤为安定侯。  

三年四月封广川缪王子宽为东襄侯。  

四年二月封中山康王子章为宣处侯。  

四月封清河纲王子寅为修市侯成为东昌侯豹为薪乡侯福为修故侯弘为东阳侯。  

五月封燕刺王子庆为新昌侯。  

地节三年四月封赵顷王子偃为邯侯说为乐阳侯广汉为桑中侯嵩为张侯河间献王子雍为景成侯招为平是侯佟为乐乡侯瞌为高郭侯。  

四年二月封胶东戴王子光为乐望侯饶为成乡侯强为柳泉侯。  

元康元年正月封长沙顷王子延年为复阳侯度为锺武侯梁为高城侯。  

二年三月封六安夷王子赐为富阳侯。  

四月封昌邑哀王子贺为海昏侯。  

七月封平干顷王子敬为曲梁侯。  

三年四月立皇子钦为淮阳王。  

四年三月封贞定烈王子宣为遽乡侯。  

神爵元年四月封胶东戴王子偃为新利侯。  

三年四月封广川缪王子强为乐信侯元为昌成侯七月封平干顷王子明为广乡侯庆为成乡侯。  

四年三月封平干顷王子世为平利侯玉为平乡侯。  

梁为平纂侯充为成陵侯广川戴王子辟兵为西梁侯。  

七月封广川胶王子必胜为历乡侯平干顷王子田为阳城侯。  

五凤元年四月封平干顷王子仁为祚阳侯。  

七月封广川缪王子朝为武陶侯。  

十二月封河间孝王子昌为阳兴侯。  

甘露元年三月封中山顷王子安为利乡侯。  

二年正月立皇子嚣为定陶王。  

七月封赵顷王子景为都乡侯。  

九月立皇子宇为东平王。  

四年二月封鲁孝王子弘为昌虑侯。  

闰月封鲁孝王子敞为平邑侯绾为山乡侯遂为。  

建陵侯平为合阳侯强为东安侯当为城乡侯咸为建阳侯。  

十一月封城阳惠王子休。  

为高乡侯城阳荒王子休为兹乡侯显为藉阳侯丘为都平侯山为棘原侯文为箕侯勋为高广侯佼为即来侯。  

元帝初元元年三月封高密哀王子汉为胶乡侯广川缪王子良为桃侯长沙孝王子习为安平侯宗为阳山侯城阳荒王子谈为庸侯光为昆山侯根为折泉侯渊为博石侯胜为要安侯勇为房山侯宪为式侯。  

五年六月封广阳顷王子云   为陵乡侯容为西乡侯永光三年三月立皇子康为济南王是月封广阳顷王子婴为益昌侯胶东顷王子回为羊石侯理为石乡侯根为新城侯歙为上乡侯泗水勤王子定为于乡侯玮就乡侯城阳戴王子玄为石山侯音为都阳侯嗣为参封侯迁为伊乡侯。  

五年三月封广阳厉王子为襄平侯。  

建昭元年五月封梁敬王子平为贳乡侯义为乐侯延年为中乡侯罢军为郑侯顺为黄侯迁为平乐侯就为乡侯方为东乡侯为陵乡侯钦为溧阳侯固为乡侯发为高柴侯未央为临都侯舜为高质侯。  

二年六月立皇子与为信都王（阳朔二年徙为中山王也。）。  

四年六月封川孝王子谭为北乡侯。  

五年十二月封广陵孝王子宜为兰陵侯德为广平侯。  

竟宁元年四月封六安缪王子交为博乡侯赵哀王子买为柏乡侯喜为安乡侯川孝王子便为广侯服为平节侯。  

成帝建始二年正月封胶东顷王子宪为昌乡侯恭为顺阳侯获为乐阳侯邑为平城侯林为密乡侯为乐都侯高密顷王子都为卑梁侯恁为胶阳侯庆为武乡侯安为成乡侯赐为丽兹侯河间孝王子强为窦梁侯。  

河平三年二月封楚孝王子勋为广戚侯。  

阳朔二年正月封楚孝王子回为阴平侯。  

闰六月封淮阳宪王子为乐平侯。  

阳朔二年徙为中山王也。  

四年四月封鲁顷王子闵为吾阝乡侯康为建乡侯。  

鸿嘉元年正月封高密顷王子常为安丘侯。  

四月封东平思王子护为栗乡侯顷为桑丘侯。  

二年正月封东平思王子宣为桃乡侯。  

五月封鲁顷王子永为新阳侯。  

四年六月封胶东恭王子庆为陵石侯。  

永始二年五月封梁夷王子贤为祁乡侯。  

三年三月封东平思王子萌为富阳侯。  

六月封梁荒王子凤为曲乡侯。  

四年五月封城阳孝王子钦为桃山侯。  

是月封泗水戾王子霸为昌阳侯胶东恭王子闵为临安侯。  

元延元年二月封胶东恭王子炔为徐乡侯。  

二年正月封川孝王子畛为台乡侯。  

四月封东平思王子并为西阳侯。  

绥和元年正月封胶东恭王子恢为堂乡侯。  

六月封赵恭王子吉为安国侯交为梁乡侯福为襄乡侯强为容乡侯固为乡侯河间孝王子贺为广昌侯普为都安侯永为乐平侯广阳惠王子常得为方乡侯。  

是年七月封六安顷王子宰为庸乡侯。  

哀帝建平二年五月封河间惠王子宇为南昌侯东平炀王子信为严乡侯璜为武平侯。  

四年三月封楚思王子曾为陵乡侯授为武安侯。  

五月封长沙王子昌为湘乡侯。  

元寿元年五月封广阳缪王子嘉为方乐侯。  

二年四月封河间孝王子得为宜禾侯玄为富春侯平帝元始元年二月封东平炀王子恢为陶乡侯褒为乡侯旦为昌乡侯鲤为新乡侯楚思王子光为吾阝乡侯武为新城侯丰为宜陵侯护为堂乡侯繇为成陵侯众为成阳侯休为复昌侯平为安陆侯誉为梧安侯充为朝乡侯普为扶乡侯淮阳宪王孙并为高阳侯宠为平陆侯东平思王子不害为金乡侯旦为平通侯昌为西安侯开为湖乡侯少为重乡侯寄生为阳兴侯嘉为陵阳侯修为高乐侯闵为平邑侯况为平纂侯辅为合昌侯开为伊乡侯不害为就乡侯武为胶乡侯恢为宜乡侯岂为昌城侯禹为乐安侯（臣钦。若等曰：东平思王孙内名开及不害者各有二人必有一误）。  

二年四月封广阳缪王子宣为方城侯广思王子益为当阳侯建为广城侯东平炀王子允为春城侯。  

五年闰月封长沙刺王子赏为昭阳侯景为承阳侯真定共王子广为信昌侯楚思王子尚为吕乡侯殷为李乡侯隆为宛乡侯承为寿泉侯遵为杏山侯。  

後汉光武建武二年四月封叔父良为广阳王兄子章为太原王（兄纟寅之子）章弟兴为鲁王舂陵侯敞子祉为城阳王（敞光武族兄也。）。  

五月封更始元氏王歙为泗水王（歙光武族父）歙子侍中终为淄川王故真定王杨子德为真定王是岁封族兄赐为慎侯顺为成武侯顺叔父宏子敏为甘泉侯国为弋阳侯泗水王歙从父弟茂为中山王（茂汉兵之起自称厌新将军攻下颍川汝南众十馀万人降光武故封之）正为宜春侯五年徒广阳王良为赵王。  

十年封泗水王歙子辉为堂侯淄川王终子凤为曲阳侯。  

十三年封族兄嘉为顺阳侯城阳恭王祉子平为蔡阳侯坚为高乡侯徙慎侯赐为安城侯。又封顺阳侯嘉子为黄李侯更封中山王茂为穰侯。  

十五年三月以大司马吴汉上书请封皇子不许重奏连岁乃诏群臣议大司空融固始侯通胶东侯复高密侯禹太常登等奏议曰：古者封建诸侯以藩屏京师周封八百同姓诸姬并为建国夹辅王室尊事天子享国永长为後世法故诗云：大启尔宇为周室辅高祖圣德光有天下亦务亲亲封立兄弟诸子不违旧章陛下德横天地兴复宗统褒德赏勋亲睦九族功臣宗室咸蒙封爵多受广地或连属县今皇子赖天能胜衣趋拜陛下恭谦克让抑而未议群臣百姓莫不失望宜因盛夏吉时定号位以广藩辅明亲亲尊宗庙重社稷应古合旧厌塞众心臣请大司空上舆地图太常择吉日具礼仪制曰：可四月戊申以太牢告祠宗庙丁巳使大司空融告庙封皇子辅为右翊公英为楚公阳为东海公康为济南公苍为东平公延为淮阳公荆为山阳公衡为临淮公焉为左翊公京为琅邪公是年徙兄太原王章为齐王。  

十七年十月进皇子右翊公辅为中山王食常山郡其馀九国公皆即旧封进爵为王。  

十九年六月诏曰：春秋之义立子以贵东海王阳皇后之子宜承大统皇太子疆崇执谦退愿备藩国父子之情重久违之其以疆为东海王。  

二十年六月徙封中山王辅为沛王。  

二十八年徙鲁王兴为北海王。  

三十年四月徙左翊王焉为中山王是年封赵节王栩三子为乡亭侯齐哀王章子张为下博侯北海王子复为临邑侯。又封安城侯子为白牛侯。  

中元二年封沛王辅子宝为沛侯鲁王兴二子为县侯济南王康子德为东武成侯。  

明帝永平元年封沛王辅子嘉为僮侯东平王苍子二人为县侯。  

三年四月封皇子建为千乘王羡为广平王。  

七年徙广平王羡为西平王。  

八年封阜陵质王鲂弟十二人为乡亭侯。  

十年封成武侯顺弟子三人为乡亭侯。  

十一年遣使手诏东平王苍国中傅曰：日者问东平王处家何等最乐王言为善最乐其言甚大副是要腹矣。今送列侯印十九枚诸王子年五岁已上能趋拜者皆令带之。  

十四年封广陵思王子元寿为广陵侯服王玺绶食荆故国。又封元寿弟三人乡亭侯。  

十五年四月封皇子恭为钜鹿王党为乐成王衍为下邳王畅为汝南王丙为常山王长为济阴王。  

十六年七月淮阳王延徙封阜陵王。  

十八年徙西平王羡为陈王是年封北海王基二弟为县侯二弟为乡侯。  

章帝建初二年封楚王英子楚侯种（後徙封陆侯）五弟皆为列侯并不得置相臣吏人。又封赵王栩十子为乡亭侯。  

四年二月徙钜鹿王恭为江陵王汝南王畅为梁王常山王丙为淮阳王封皇子伉为千乘王全为平春王。  

七年六月废皇太子庆为清河王徙广平王羡为西平王封琅邪夷王字弟十三人为列侯。  

元和元年四月分东平国封宪王苍子尚为任城王馀五人为列侯是年封琅邪孝王孙二人为列侯。  

二年五月徙江陵王恭为六安王是年封沛王定弟十二人为乡侯。  

章和二年徙封六安王恭为彭城王。  

和帝永元二年五月分太山为济北国分乐城涿郡渤海为河间国封皇弟寿为济北王开为河间王叔为城阳王。  

三年封赵王栩三子为亭侯。  

四年封中山王宪弟十二人为列侯。  

五年正月封皇弟万岁为广宗王。  

八年封阜陵王鲂弟十二人为乡亭侯。  

十年封东平宪王苍孙梁为矜阳亭侯孝王敞弟六人为列侯。  

十一年封济南简王错弟七人为列侯。  

十二年封陈王钧六弟为列侯（蕃为阳都乡侯千秋为新平侯参为周亭侯寿为乐阳亭侯宝为博平侯旦为高亭侯）。  

十四年封任城王安母弟福为桃乡侯。  

十六年封东海顷王肃弟二十一人为侯梁恭王坚弟二人为乡亭侯。  

元兴元年封赵顷王商四子为乡亭侯沛王正弟十一人为县侯殇帝延平元年封和帝长子胜为平原王。  

安帝永初元年三月分清河国封清河孝王庆弟常保为广川王是年封琅邪恭王寿弟八人为列侯。  

二年封济南孝王香弟四人为列侯。  

三年封乐安王宠子延平为清河王。  

四年封任成王安弟元为当涂乡侯。  

六年封彭城王恭子阿奴为竹邑侯。  

七年封陈敬王孙安国为耕亭侯。  

元初五年封彭城考王道弟三人为乡亭侯（丙为都乡侯国为安乡侯丁为鲁阳乡侯）赵惠王乾二弟为乡亭侯。  

永宁元年封济北节王登弟五人为乡侯皆别食太山邑。又封中山孝王宏弟为乡亭侯。  

延光元年封河间王开子得为安平王。  

二年封琅邪贞王尊弟四人为乡亭侯。  

三年封阜陵王恢兄弟五人为乡亭侯北海王睦少子为乡亭侯。  

顺帝永建元年封下邳贞王成兄弟二人及惠王衍孙二人皆为列侯。  

二年封梁怀王正兄弟七人为乡亭侯东海孝王臻二弟敏俭为乡侯淮王仪兄二人为乡亭侯。  

五年封济南王广弟文为乐城亭侯。  

阳嘉元年封河间惠王政弟十三人皆为亭侯下邳愍王意弟八人为乡亭侯。  

永和四年立战乡侯安国为济北王。  

五年封琅邪安王扌处弟三人为乡亭侯。  

六年封中山穆王畅弟荆为南乡侯。  

质帝本初元年封彭城顷王定兄弟九人及赵惠王乾一子济北孝王次弟猛皆为乡亭侯。  

弘农王光熹元年封淮阳节王豹兄四人为乡亭侯献帝建安十六年九月庚戌立皇太子熙为济阴王懿为山阳王恣为济北王敦为东海王。  

十八年徙封赵王为博陵王。  

魏乐城侯洪太祖从弟汉末封国明亭侯文帝即位进封野王侯邑二千一百户明帝时更封乐城侯。  

长平侯休太祖族子文帝即王位封东阳亭侯黄初中进封安阳乡侯明帝时更封长平侯邵陵侯真太祖族子汉末封灵寿亭侯文帝即位进封东乡侯明帝时更封真薨五子义训则彦皑弟彬皆为列侯。  

任城王彰太祖子汉末封鄢陵侯黄初二年进爵为公三年立为任城王彰薨子楷嗣徙封中牟五年改封任城县大和六年复改封任城国食五县二千五百户。  

陈思王植太祖子汉末封平原侯。又徙封临侯黄初二年除封鄄城侯三年立为鄄城王邑二千五百户四年徙封雍丘王太和元年徙封浚仪二年复还雍丘三年徙封东阿太和五年冬诏诸王朝六年正月其二月以陈四县封植为陈王食邑二千五百户。  

彭城王据太祖子汉末封范阳侯。又徙封宛侯黄初二年进爵为公三年为章陵王其年徙封义阳文帝以南方下湿。又以环太妃彭城人徙封彭城。又徙封济阴时改封诸王为县王据改封定陶县太和六年改封诸王皆以郡为国据复封彭城王景初正元中累增邑并前四千六百户。  

燕王宇太祖子汉末封都乡侯。又改封鲁阳侯黄初二年进爵为公三年为下邳王五年改封单父县王太和六年改封燕王景初正元中累增邑并前五千五百户。  

沛穆王林太祖子汉末封饶阳。又徙封谯黄初二年进爵为公三年为谯王五年改封谯县七年徙封鄄城太和六年改封沛景初正元中累增邑并前四千七百户。  

中山恭王衮太祖子汉末封平乡侯。又徙封东乡侯其年。又改封赞侯黄初二年进爵为公三年为北海王六年改封中山景初正元景元中累增邑并前三千四百户。  

陈留恭王峻太祖子汉末封侯。又徙封襄邑黄初二年进爵为公三年为陈留王五年改封襄邑县太和六年。又封陈留景初正元景元中累增邑并前四千七百户。  

赵王太祖子汉末封高平亭侯。又徙封赖亭侯其年改封弘农侯黄初二年进爵徙封燕公三年为河间王五年改封乐城县七年徙封钜鹿太和六年改封赵王景初正元景元中累增邑并前五千户。  

楚王彪太衤。且子汉末封寿春侯黄初二年进爵徙封汝阳公三年封弋阳王其年徙封吴王五年改封寿春县七年徙封白马太和六年改封楚。  

乐陵王茂太祖子汉末封万岁亭侯改封平舆侯黄初三年进爵徙封乘氏公七年徙封中山太和元年徙封聊城公其年为王诏曰：昔象之为虐至甚而大舜犹侯之有庳近汉氏淮南阜陵皆为乱臣逆子而犹或及身而复国或至子而土有虞建之於上古汉文明章行之乎！前代斯皆敦叙亲亲之厚义也。聊城公茂少不闲礼教长不务善道先帝以为古之立诸侯也。皆命贤者故姬姓有未必侯者是以独不王茂太皇太后数以为言始闻茂顷来少知悔昔之非欲修善将来君子与其进不保其往也。今封茂为聊城王以慰太皇太后下流之念正始五年徙封乐陵嘉平正元景元中累增邑并前五千户。  

北海悼王蕤文帝子黄初七年明帝即位立为阳平县王太和六年改封北海正元景元中累增邑三千五百户。  

东武阳怀王鉴文帝子黄初六年立。  

东海定王霖文帝子黄初三年立为河东王六年改封馆陶县太和六年改封东海景初正元景元中累增邑并前六千二百户。  

元城哀王礼文帝子黄初二年封秦公以京兆郡为国三年改为京兆王六年改封元城王景初正元景元中累增邑并前四千五百户。  

邯郸怀王邕文帝子黄初二年封淮南公以九江郡为国三年进为淮南王四年改封陈六年改封邯郸景初正元景元中累增邑并前四千四百户。  

清河悼王贡广平哀王俨并文帝子黄初三年封。  

明帝以黄初七年即位立皇子ぁ为清河王。  

太和三年九月立皇子穆为繁阳王。  

青龙三年八月立皇子询为秦王。  

蜀甘陵王永字公寿先主子章武元年六月使司徒靖（许靖也。）立永为鲁王策曰：小子永受兹青土朕承天序继统大业遵修稽古建尔国家封於东土奄有龟蒙世为藩辅呜呼恭朕之诏惟彼鲁邦一变道风化存焉人之好德世兹懿美王其秉心率礼绥尔士民是飨是宜其戒之哉！建兴八年改封甘陵。  

安平王理字奉孝先主子与永异母章武元年六月使司徒靖立理为梁王策曰：小子理朕统承汉序顺天命遵修典秩建尔于东为汉藩辅惟彼梁土畿甸之邦民狎教化易道以礼往悉乃心怀保黎庶以永尔国王许靖也。其敬之哉！建兴八年改封安平後主延熙元年立子瑶为安定王。  

十五年立子琮为西河王。  

十九年立子瓒为新平王。  

景耀二年六月立子谌为北地王恂为新兴王虔为上党王。  

吴大帝黄武五年封从父弟英为沙羡侯。  

七年三月封子虑为建昌侯。  

赤乌五年八月立子霸为鲁王。  

大元二年正月立故太子和为南阳王（和赤乌五年立为皇太子後被废至是封爵）居长沙子奋为齐王居武昌。  

废帝五凤中封鲁王霸子甚为吴侯壹为宛陵侯。  

景帝永安元年十一月封太子和子德钱唐侯谦永安侯。  

後主皓元兴元年十月封景帝太子л为豫章王次子汝南王次子梁王次子陈王（臣钦。若等曰：按吴志休四子长名л字筒次名н字个次名п字р次名寇字黎）。  

建卫元年正月立淮阳东平王。  

凤凰二年九月改封淮阳为鲁东平为齐。又封陈留章陵等九王凡十一王王给三千兵。  

天纪二年七月立成纪宣威等十一王王给三千兵四年春立中山代等十一王。  

## ●卷二百六十四  

○宗室部　封建第三  

晋武帝泰始元年十二月即位封皇叔祖父孚为安平王皇叔父为平原王亮为扶风王为东莞王骏为汝阴王彤为梁王伦为琅邪王皇弟攸为齐王鉴为乐安王几为燕王皇从伯父望为义阳王皇从叔父辅为渤海王晃为下邳王瑰为太原王为高阳王衡为常山王景为沛王泰为陇西王权为彭城王绥为范阳王遂为济南王逊为谯王睦为中山王陵为北海王斌为陈王皇从父兄洪为河间王皇从父弟为东平王。  

六年十一月立皇子柬为汝南王。  

七年五月立皇子宪为城阳王。  

九年二月立皇子祗为东海王。  

十年十二月立太原王缉为高阳王。  

咸宁三年正月立皇子裕为始平王。  

八月徙扶风王亮为汝南王东莞王为琅邪王汝阴王骏为扶风王琅邪王伦为赵王渤海王辅为太原王太原王为河间王北海王陵为任城王陈王斌为西河王汝南王柬为南阳王济南王眈为中山王河间王威为章武王立皇子玮为始平王允为濮阳王该为新都王遐为清河王。  

九月立齐王子蕤为辽东王赞为广汉王。  

大康元年八月封皇弟延祚为乐平王诏曰：弟祚早孤无识情所哀愍纟刀得笃疾日冀其瘥今遂废痼无复後望意甚伤之封为乐平王使有名号以慰吾心。  

四年二月立长乐亭侯为北海王。  

五年二月立南宫王子玷为长乐王。  

九年十二月立河间王洪子英为章武王。  

十年十一月改封南阳王东为秦王始平王玮为楚王濮阳王允为淮南王并假节之国各统方州军事立皇子。又为长沙王[A13C]为成都王晏为吴王炽为豫章王皇孙为广陵王立濮阳王子迪为汉王始平王子仪为毗陵王汝南王次子为西阳公徙扶风王畅为顺阳王畅弟歆为新野公琅邪王觐弟澹为东武公繇为东安公ㄘ为广陵公卷为东莞公。  

惠帝永平元年三月进封东安公繇爵为王八月徙长沙王为常山王进西阳公爵为王。  

永康元年五月立皇孙尚为襄阳王。  

永宁元年七月立吴王《晏子》国为汉王八月徙南平王祥为宜都王九月封楚王玮子范为襄阳王十二月封齐王ぁ子冰为乐安王英为济阳王超为淮南王永兴二年四月封乐平王绍为齐王。  

光熙元年九月进东瀛公腾爵为东燕王平昌公模为南阳王。  

怀帝以光熙元年十一月即位十二月封彭城王植子融为乐成县王。  

永嘉元年三月改封东燕王腾为新蔡王。  

二年十二月立长沙王子硕为长沙王斟为临淮王元帝建武。  

元年封王子宣成公裒为琅邪王。  

十一月封汝南王子弼为新蔡王。  

大兴元年十二月封显义亭侯涣为琅邪王。  

成帝咸和元年十二月封皇弟岳为吴王。  

二年十二月徙封吴王岳为琅邪王。  

五年九月徙乐成王钦为河间王封彭城王子浚为高密王。  

六年六月封彭城王植子融为乐成王章武王混子珍为章武王。  

康帝以咸康八年六月即位封成帝子丕为琅邪王奕为东海王。  

哀帝升平五年五月自琅邪王入即位诏曰：朕获承明命入纂大统顾惟先王宗庙尝无主太妃丧庭廓然靡寄悲痛感摧五内抽割宗国之尊情礼兼隆裔嗣之重义无与二东海王奕戚属亲近宜奉本统其以奕为琅邪王。  

宋长沙景王道怜高祖中弟进封竟陵县公高祖受命封长沙王食邑五千户道怜子桂阳县侯义融永初元年封（凡王子侯者食邑皆千户）。  

义融弟新渝县侯义宗幼为高祖所爱字曰：伯奴赐爵新渝县男永初元年进爵为侯。  

义宗子当阳县侯秉元徽二年封。  

义宗弟兴安县侯义宾元嘉二年封新野县侯六年以新野荒弊改封兴安。  

义宾弟营道县侯义綦元嘉六年封营浦侯遵考高祖族弟晋末为冠军将军高祖初即位下推恩之诏曰：遵考服属之亲国戚未远宗室无多宜蒙宠爵可封营浦县侯食邑五百户。  

庐陵孝献王义真高祖子晋末封桂阳县公食邑千户永初元年封庐陵王食邑三千户。  

彭城王义康高祖子永初元年封食邑三千户。  

江夏文献王义恭高祖子元嘉元年封食邑五千户孝武即祚增封二千户孝建元年。又增封一千户。  

衡阳王义季高祖子元嘉元年封衡阳王食邑五千户。  

南郡王义宣高祖子元嘉元年封竟陵王食邑五千户九年以竟陵群蛮克斥役刻民数改封南谯王孝武即位改封南郡王食邑万户。  

始兴王文帝第二子元嘉十三年封南平穆王铄字休玄文帝第四子元嘉十六年封。  

铄第二子敬渊封安南县侯。  

竟陵王诞字子休文帝第六子元嘉二十年封广陵王食邑二千户年十一二十六年以广陵弊改封隋郡王孝武孝建初改封竟陵王食邑五千户。  

建平宣简王宏字休度文帝第七子元嘉二十一年年十一封建平王食邑二千户。  

庐江王字休秀文帝第八子元嘉二十二年始十岁封东海王食邑二千户大明五年增一千户明帝践祚改封庐江。  

晋熙王字休道文帝第九子元嘉二十二年始十岁封义阳王食邑二千户泰始三年改封晋熙。  

武昌王浑字休渊文帝第十子元嘉二十四年始九岁封汝阴王食邑二千户後魏南侵破汝阴郡徙为武昌王。  

始安王休仁文帝第十二子元嘉二十九年十岁立为建安王食邑二千户明帝即位後降封始安县王晋平王休文帝第十三子孝建二年年十一封山阳王食邑二千户明帝即位以山阳荒弊改封晋平海陵王休茂文帝第十四子孝建二年年十一封食邑二千户大明二年增食邑千户。  

鄱阳王休业文帝第十五子孝建二年年十一封食邑二千户。  

临庆王休倩文帝第十六子孝建元年年九岁疾笃封东平王食邑二千户未拜薨太始六年追改为临庆王以临贺郡为临庆国。  

桂阳王休范文帝第十八子孝建二年年九岁封顺阳王食邑二千户大明元年改封桂阳。  

巴陵王休。若文帝第十九子孝建三年年九岁封巴陵王食邑二千户。  

豫章王子尚字孝师孝武第二子孝建二年年五岁封西阳王食邑二千户五年改封豫章。  

晋安王子勋字孝德孝武第三子大明四年年五岁封食邑二千户。  

寻阳王子房字孝良孝武第六子大明四年年五岁封食邑二千户。  

临海王子顼字孝烈孝武第七子大明四年年五岁封历阳王食邑二千户五年改封户邑如先。  

新安王子鸾字孝羽孝武第八子大明四年年五岁封襄阳王食邑二千户其年改封户邑如先。  

永嘉王子仁字孝孝武第九子大明五年年五岁封食邑二千户。  

始安王子真字孝贞孝武第十一子大明五年年五岁封食邑二千户。  

邵陵王子元字孝善孝武第十三子大明六年年五岁封食邑二千户。  

淮南王子孟字孝光孝武第十六子大明七年年六岁封食邑二千户文帝改豫章之南梁郡为淮南国罢南豫州之地并宣城前废帝即位二郡并复旧。  

晋陵孝王子云   字孝举孝武第十九子大明六年年四岁封食邑二千户未拜薨。  

南海哀王子师字孝友孝武第二十二子大明七年年四岁封食邑一千户。  

晋熙王燮明帝子泰始六年封。  

邵陵殇王友明帝第七子元徽二年年五岁封食邑二千户。  

武陵王赞字仲敷明帝第九子泰始六年生其年诏曰：世祖孝武皇帝虽恃尊堕惠勋狭政弛乐饮无厌事因於宁泰任威纵费义缘於务寡故以积愁动天流殃息嗣景和肇[C260]义嘉成祸世祖继体陷宪无遗昔皇家中圯含生惧灭赖英孝感奋扫雪冤耻勋绩历拯兹穷氓继绝追远礼训攸尚况既帝。且兄而缺斯典今以第九子智随奉世祖为子武陵郡大明之世事均代邦可封智随武陵王食邑五千户寻世祖一门女累不少既无扌义须防闲诸侯虽不得祖称天子而事有一家之切。且归宁有所疹疾相营得失是任闺房有禀朕应天在位思深九族庶此足申追睦之怀敷爱之旨。  

随阳王字仲仪明帝第十子元徽四年年六岁封南阳王食邑二千户明二年以南阳荒远改封随阳。  

新兴王嵩字仲岳明帝第十一子元徽四年年六岁封食邑二千户。  

始建王禧字仲安明帝第十三子元徽四年年五岁封食邑二千户。  

始平王延年建平王景素子泰始二年封新安王三年改封始平。  

庐陵王德副桂阳王休范第二子泰始三年封。  

南郡王铣侍中韫第二子泰始三年封。  

江夏王伯献建安王休仁第二子泰始三年封。  

始平王延之长沙王纂子泰始五年封。  

南平王宣曜晋平王休子泰始五年封。  

南齐豫章王嶷太祖第二子建元元年封（嶷十六子子广初封永新侯後袭王爵子恪南康侯子操泉陵侯子行兆阳侯子光宜阳侯子范祁阳侯子显宁都侯子云   新浦侯馀阙）。  

临川王映太祖第三子建元元年封（凡九子皆封侯内第二子游封州侯馀阙）。  

长沙王晃太祖第四子建元元年封。  

武陵王晔太祖第五子建元元年封（晔子坦永泰元年封衡阳王）。  

安城王太祖第六子建元元年封。  

鄱阳王锵太祖第七子建元元年封。  

桂阳王铄太祖第八子建元元年封。  

始兴王鉴太祖第十子建元元年封广兴王後国随郡改名。  

江夏王锋太祖第十一子建元三年封。  

南平王锐太祖第十五子永明元年封。  

宜都王铿太祖第十六子永明元年封。  

晋熙王太祖第十八子永明四年封。  

河都王铉太祖第十九子永明四年封。  

安陆侯缅太祖次兄始安贞王道生第三子建元元年封安陆侯食邑千户。  

江陵公宝览缅子建武元年封邑一千五百户。  

霄城公宝宏缅子建武元年封汝南公邑一千五百户三年改封。  

曲江公遥欣缅兄凤子建武元年封闻喜县公迁荆州刺史改封。  

遥欣弟丰城县公遥昌建武元年封千五百户。  

新吴县侯景先太祖从子建武元年封新吴县伯邑五百户武帝即位进爵为侯。  

南丰伯赤斧太祖从祖弟宋末封永安亭侯食邑三百七十户武帝亲遇与景先相比封南丰县伯邑四百户。  

衡阳郡公谋於太祖为绝服族子宋明中为武帝中军刑狱参军东莞太守以勋勤封安复县男三百户海陵王立进爵为公建武元年进爵衡阳郡公。  

临汝县公坦之太祖绝服族子隆昌元年追录父勋封临汝县男建武元年进爵为侯假节讨始安王遥光平进爵为公。  

巴陵王昭秀文惠太子长懋第三子永明中封曲江公邑千五百户郁林即位封临海郡王二千户建武二年通直常侍庾昙隆启曰：周定雒邑天子置畿内之民汉都咸阳三辅为社稷之卫中晋南迁事移威弛近郡名邦多有国食宋武创业依拟古典神州部内不复别封而孝武末年分树宠子苟申私爱有乖训典惟隆昌之元特开母弟之贵窃谓自古圣明御礼旧为先畿内限断宜遵昔制赐第授土一出於外州诏付尚书详议其後改封昭秀为巴陵王。  

桂阳王昭粲太子第四子郁林王立封永嘉郡王建武二年改封桂阳王。  

竟陵王子良武帝第二子建元元年封闻喜县公邑千五百户武帝即位封竟陵王邑二千户。  

庐陵王子卿武帝第三子建元元年封临汝县公千五百户武帝即位封庐陵王。  

巴东郡侯子响武帝第四子初豫章王嶷养为後永明六年有司奏子响体自圣明出继宗国大司马臣在昔未有嗣息所以因心鞠养陛下弘天伦之爱臣嶷深犹子之恩遂乃继体扶疏世祚垂改茅蒋蔚冢嗣莫移诚欣敦睦之风实亏立嫡之教臣等参议子响宜还本乃封巴东郡王。  

安陆王子敬武帝第五子初封应城县公武帝即位封时嶷为大司马安陆王。  

晋安王子懋武帝第七子初封江陵公武帝即位封晋安王。  

随郡王子隆武帝第八子初封枝江公武帝即位封随郡王。  

建平王子真武帝第九子武帝即位封。  

西阳王子明武帝第十子永明元年封武昌王三年失国玺改封西阳王。  

南海王子罕武帝第十一子永明元年封。  

巴陵王子伦武帝第十三子永明二年封。  

邵陵王子贞武帝第十四子永明四年封。  

临贺王子岳武帝第十六子永明七年封。  

西阳王子文武帝第十七子永明七年封蜀郡王建武中改封西阳王。  

衡阳王子峻武帝第十八子永明七年封广汉王建武中改封衡阳王。  

南康王子琳武帝第十九子永明七年封宣成王明年改南康王。  

永安王子珉武帝第二十子永明七年封义安王後改永安（安一作阳）。  

湘东王子建武帝第二十一子永明八年封。  

南郡王子夏武帝第二十三子（臣钦。若等曰：以後无封建年月者史阙）晋安王宝义明帝长子建武元年封。  

江夏王宝玄明帝第三子建武渊年封。  

庐陵王宝源明帝第五子建武元年封。  

鄱阳王宝寅明帝第六子建武初封建安郡王和帝立宣德太后临朝梁王为建安公改封宝寅为鄱阳王。  

邵陵王宝攸明帝第九子建武元年封南平郡王二年改封邵陵王。  

晋熙王宝嵩明帝第十子。  

桂阳王宝贞明帝第十一子。  

梁临川静惠王宏太祖第六子也。武帝践祚天监元年封临川郡王食邑二千户（宏子正义平乐侯正德西丰侯後封临贺郡王正则乐山侯正立罗平侯正表封山侯正信武化侯）。  

安成王秀太祖第七子天监元年封食邑二千户。  

南平王伟太祖第八子天监元年封建安郡食邑二千户十七年以建安土瘠改封。  

鄱阳王恢太祖第九子天监元年封食邑二千户。  

始兴王忄詹太祖第十子天监元年封食邑二千户。  

西昌县侯藻武帝长兄懿子天监元年封食邑五千户。  

吴平县侯景武帝从父弟天监元年封食千户。  

景弟湘阴侯昂大通二年封邑一千户。  

豫章王综武帝第二子天监三年封邑三千户。  

南康王续武帝第四子天监八年封邑二千户。  

庐陵王续武帝第五子天监八年封邑二千户。  

邵陵王纶武帝第六子天监十三年封邑二千户（纶子汝南侯坚大通元年封邑五百户坚弟永安侯确大通二年封为正阶侯邑五百户後徙封永安）。  

武陵王纪武帝第八子天监十三年封邑二千户。  

河东王誉字重孙昭明太子统第二子普通二年封枝江县公大通三年改封邑二千户。  

武昌郡王警昭明太子子大同三年封。  

义阳郡王{临言}昭明太子子大同三年封。  

豫章郡王忄昭明太子子初封华容公中大通三年改封。  

浔阳王大心简文帝第二子中大通四年以皇孙封当阳公邑千五百户大宝元年改封邑二千户。  

临川王大款简文帝三子初封江夏郡王大宝元年改封。  

南海王大临文帝第四子大通二年封宁国县公邑一千五百户大宝元年改封邑二千户。  

南郡王大连简文帝第五子大通二年封临城县公邑一千五百户大宝元年改封邑二千户。  

安陆王大春简文帝第六子大同六年封西丰县公邑一千五百户大宝元年改封邑二千户。  

桂阳王大成简文帝第八子即位初封山阳郡王大宝元年改封。  

汝南王大封简文帝第九子即位初封宜都郡王大宝元年改封。  

浏阳王大雅简文帝第十二子大通九年封邑一千五百户。  

新兴王大庄简文帝第十三子大通九年封高唐县公邑一千五百户大宝元年封邑二千户。  

西阳王大钧简文第十四子大宝元年封邑二千户武宁王大威简文第十五子大宝元年封邑二千户建平王大球简文第十七子大宝元年封邑二千户义安王大昕简文第十八子大宝元年封邑二千户绥建王大挚简文第十九子大宝元年封邑二千户乐梁王大圜简文第二十子大宝元年封邑二千户始安王方略元帝第十子承圣元年封。  

陈永修县侯拟高祖疏属也。高祖践祚与锺陵侯褒等十人同封诏曰：维城宗子实固有周盘石懿亲用隆大汉故会盟则异姓为後启土则非刘勿王所以纠合枝广树藩屏前王懋典列代常规从子持节员外散骑常侍明威将军雍州刺史监南徐州拟持节通直散骑侍郎贞威将军北徐州刺史褒从子晃从孙假节员外散骑常侍明威将军讠少假节信威将军北徐州刺史吉阳县开国侯讠宣假节通直散骑常侍郎信武将军假节散骑侍郎雄信将军青州刺史广梁太守详贞威将军通直散骑侍郎惠纪敬雅恭泰并枝戚密近劬劳王室宜列河山以光封建拟可永修县开国侯褒锺陵县开国侯晃建城县开国侯上饶县开国侯讠少虔化县开国侯讠宣仍前封豫章县开国侯详遂兴县开国侯惠纪宜黄县开国侯敬雅宁都县开国侯恭泰平固县开国侯各五百户。  

衡阳献王昌高祖第六子梁元帝除员外散骑常侍荆州陷与宣帝俱还关右高祖即位频遣使请宣帝及昌周人许之是时王琳梗於中流昌未得还居於安睦王琳平後天嘉元年二月昌发自睦繇鲁山济江而巴陵王萧沈等率百寮上。表曰：臣闻宗子维城隆周之懋轨封建藩屏有汉之弘规是以卜世斯永实资邢卫鼎命灵长实赖河楚伏惟陛下神猷光天圣德钦明道高日月德侔造化往者王业惟始天方艰参奉权谋纠合义烈威略外举神武内定故以再康禹迹大庇生民者矣。及圣武升遐王师远次皇嗣隔继业靡归宗祧危殆缀旒非喻既而传车言反公卿定纂我洪基光昭景运民心有奉园寝克宁后来其苏复在兹日物情天意皎然可求王琳逆命逋诛岁久今者连结犬羊乘流纵[C260]舟旗野阵绵江蔽陆兵疲民困杼轴用空中外骚然藩篱罔固乃旰食当朝凭流授律苍兕既驰长蛇自翦廓清四表澄涤八雄图遐举仁声远畅德化所覃风行草偃故以功深於微禹道大於惟尧岂直社稷用宁斯乃黔黎是赖第六皇弟昌近以眇年出质提寇手偏隔关徼旋踵末繇陛下天伦之爱既深克让之怀常切伏以大德无私至公有在岂得犭旬匹夫之常情忘王业之大计宪章故实式遵典礼钦。若姬汉建树贤戚湘中地维形势控带川阜城之寄匪亲勿居宜启服衡疑兼崇徽节臣等参议以昌为使持节散骑常侍都督湘州诸军事骠骑将军湘州刺史衡阳郡王邑五千户加给皂轮三望车後部鼓吹一部班剑二十人启可奉行诏曰：可。  

鄱阳王伯山文帝第三子初高祖时天下草创诸王授封仪注多阙及伯山受封文帝欲重其事天嘉元年七月丙辰尚书八座奏曰：臣闻本枝惟儿宗周之业尔高磐石既建皇汉之基斯远故能协宣五运规范百王式固灵根克隆卜世第三皇子伯山发睿德於龆年表岐姿於昔日光照丹掖晖映青闱而玉圭未秉金锡靡驾岂所以敦序维翰建树藩戚臣等参议宜封鄱阳郡王诏曰：可乃遣散骑常侍度支尚书萧睿持节兼太宰告於太庙。又遣五兵尚书王质持节兼太宰告於太社其年十月帝临轩策命之策讫敕令王公已下并燕於王第。  

新安王伯固文帝第五子天嘉六年封邑二千户。  

晋安王伯恭文帝第六子天嘉六年封。  

庐陵王伯仁文帝第八子天嘉六年（子番後封湘滨侯）封。  

江夏王伯义文帝第九子天嘉六年封（子元箕封湘潭侯）。  

武陵王伯礼文帝第十子天嘉六年封。  

永阳王伯智文帝第十二子大建中封。  

桂阳王伯谋文帝第十三子大建中封。  

豫章王叔英宣帝第三子文帝封建安侯大建元年改封。  

长沙王叔坚宣帝第四子文帝封丰城侯大建元年改封。  

建安王叔卿宣帝第五子大建四年封。  

宜都王叔明宣帝第六子大建五年封。  

河东王叔献宣帝第九子大建五年封。  

新蔡王叔齐宣帝第十一子大建七年封。  

晋熙王叔文宣帝第十二子大建七年封。  

淮南王叔彪宣帝第十三子大建八年封。  

始兴王叔重宣帝第十四子後主即位初封。  

浔阳王叔俨宣帝第十五子後主即位初封。  

岳阳王叔慎宣帝第十六子大建十四年封。  

义阳王叔达宣帝第十七子大建十四年封。  

巴山王叔雄宣帝第十八子大建十四年封。  

武昌王叔虞宣帝第十九子大建十四年封。  

湘东王叔平宣帝第二十子至德元年封。  

临贺王叔敖宣帝第二十一子至德元年封。  

阳山王叔宣宣帝第二十二子至德元年封。  

西阳王叔穆宣帝第二十三子至德元年封。  

南安王叔俭宣帝第二十四子至德元年封。  

南郡王叔澄宣帝第二十五子至德元年封。  

沅陵王叔兴宣帝第二十六子至德元年封。  

岳山王叔韶宣帝第二十七子至德元年封。  

新兴王叔纯宣帝第二十八子至德元年封。  

巴东王叔谟宣帝第二十九子至德四年封。  

临江王叔显宣帝第三十子至德四年封。  

新会王叔坦宣帝第三十一子至德四年封。  

新宁王叔隆宣帝第三十二子至德四年封。  

新昌王叔荣宣帝第三十三子祯明二年封立为新昌王。  

太原王叔匡宣帝第三十四子祯明二年封临汝县侯。  

方庆高祖弟南康忠壮王休先之孙天嘉中封。  

吴兴王裔後主长子宣帝大建十年封为永康公後主即位立为皇太子祯明二年废封。  

南平王嶷後主第二子至德元年封。  

永嘉王彦後主第三子至德元年封。  

南海王虔後主第五子至德元年封。  

信义王祗後主第六子至德元年封。  

邵陵王兢後主第七子至德元年封。  

会稽王庄後主第八子至德元年封。  

东阳王忄全後主第九子祯明二年封邑一千户。  

吴郡王蕃後主第十子祯明二年封。  

钱唐王恬後主第十一子祯明二年封。  

後魏文安公泥国之疏族也。道武厚遇之特封（泥子屈明元时屈门下出纳诏命封元城侯屈子磨浑少为明元所知封长沙公）。  

上谷公纥罗神元帝曾孙道武即帝位以援立功与弟建同日赐爵为公（子题封襄城王）。  

建德公婴文真定侯陆并明元後并仕太武时获封爵。  

武陵侯因章帝後从道武平中原以功封曲逆侯太武时改爵。  

长乐王寿章帝後太武时位选部尚书封南安王後改封。  

望都公颓昭帝後随道武平中原赐爵望都侯太武时进爵为公。  

曲阳侯素延桓帝後以小年从道武征讨赐爵。  

顺阳公郁桓帝後文成时位殿中尚书赐爵宜都王晨桓帝後文成时为尚书左仆射封南平公献文传位有定策勋孝文即位封襄邑子陵平文帝後太武赐爵襄邑男进爵为子。  

华山王鸷平文帝後孝文末以军功赐爵晋阳男永初封。  

松滋侯度平文帝後道武初赐爵。  

度孙上党王天穆庄帝践祚除太尉封上党後增封通前三万户元颢乘虚陷雒阳庄帝还宫增邑通前七万户。  

西河公敦文帝曾孙也。太武时赐爵。  

乐成侯与都烈帝之裔文成时为河间太守爵赐乐成子献文初以子丕贵重进爵。  

兴都子东阳王丕太武时赐爵兴平子献文即位为侍中丞相乙浑谋反丕以奏闻诏收诛之改封东阳公孝文时封东阳王後例降王爵封平阳郡公後诏以平阳畿甸改封新兴公子隽邕并有军功隽封新安县男邕封泾县男。  

淮陵侯大头烈帝曾孙文成初封。  

河间公齐烈帝玄孙大武时赐爵浮阳侯从征和龙以功进爵为公後坐事免官爵後为前将军克仇池威振羌氐复赐爵河间公（齐子兰孝文初赐爵建阳子兰子志孝明封建忠伯）扶风公处贞烈帝之後少以壮烈闻位殿中尚书吉阳男地干道武族弟以司卫监讨白涧丁零有功封。  

江夏公吕道武族弟也。以军功封。  

卫王仪道武兄秦王翰子道武奔贺兰部侍从出入登国初赐爵九原公後改封平原公。又徙封东平公从平中山进封卫王仪子中山王纂太武践位封中山公进爵为王。  

纂弟新蔡公从太武南巡赐爵。  

子沛郡公祯孝武初赐爵。  

阴平王烈卫王仪弟元绍之逆烈迎立明元以功进爵阴平。  

王常山王遵道武兄寿鸠之子道武初有佐命勋赐爵雒阳公後封常山王。  

遵孙暨阳子可悉陵从太武平凉州杀沮渠茂处一骁将帝壮之即日拜都幢将赐爵。  

可悉陵弟城阳公忠孝文时赐爵忠弟德封河间公德弟赞为司州刺史封上谷侯。  

陈留公处道武兄纥根之子登国初赐爵陈留公处兄蒲城侯ダ从道武平中山以功赐爵。  

毗陵王顺纥根弟地干之子登国初赐爵南安公及道武讨中山留顺守京师柏肆之败军人有亡归者言大军奔散不知帝所在顺闻之欲自立纳莫题谏乃止时贺力脊等聚众作乱於阴馆顺讨之不克乃从留宫自白登南入繁故城阻氵垒水为固以宁人心道武善之进封为王。  

辽西公意烈地干弟力贞之子道武平中原意烈力战获勋赐爵（意烈弟勃以勋封彭城公）。  

意烈弟武遂子忮干明元践祚赐勋。  

阳丰公库汗力贞曾孙为羽林中郎将文成起景穆庙赐爵阳丰侯献文即位复造文成庙拜殿中给事进爵为公。  

清河王绍道武子天兴六年封。  

平阳王熙道武子天兴六年封（熙曾孙均封安康县伯均二子忻为东阿侯禹为鄄城县伯）。  

河南王曜道武子天兴六年封。  

河间王修道武子天赐四年封。  

长乐王处文道武子天赐四年封。  

广平王连道武子天赐四年封。  

京兆王黎道武子天赐四年封。  

乐平王丕明元子泰常七年封。  

安定王弥明元子泰常七年封。  

乐安王范明元子泰常七年封。  

永昌王彳建明元子泰常七年封。  

建宁王崇明元子泰常七年封。  

晋王伏罗太武子真君三年封。  

东平王翰太武子真君三年封秦王後改封。  

临淮王谭太武子真君三年封燕王後改封。  

广阳王建太武子真君三年封楚王後改封。  

南安王余太武子真君三年封吴王後改封。  

阳平王新成景穆帝子大安三年封（新成子衍封广安侯）。  

京兆王子推景穆帝子大安五年封（子推子遥从孝文南征赐爵饶阳男孙暹庄帝时为南兖州刺史元颢入暹据州不屈封汝阳王）。  

济阴王小新成景穆子和平二年封。  

汝阴王天赐景穆子和平三年封（天赐子沂封东燕县男）。  

乐良王万寿景穆子和平三年封。  

广平王雒侯景穆子和平三年封。  

任城王云   景穆子和平五年封。  

高平县侯嵩任城王澄子从孝文南伐嵩勇冠三军孝文大悦而言曰：任城康王大有福德文武出其门以功赐爵高平县侯。  

南安王祯景穆子皇兴二年封（祯子英宣武正始元年封中山王祯孙略孝明时封东平王肃庄帝时封鲁郡王）。  

城阳王长寿景穆帝子皇兴二年封（长寿孙显恭以军功封平阳县子旭庄帝时封襄城郡王）。  

安定王休景穆帝子皇兴二年封及开建五等食邑二千户（休子贵平庄帝初封东莱王孙长寿武定初封南郡王禧子永初封琅邪县开国公邑五百户庄帝初时封太原王）。  

安乐王长乐文成第二子皇兴四年封建昌王後改封（曾孙爽出帝时封颍川郡王）。  

广川王略文成子延兴二年封。  

齐郡王简文成子太和五年封。  

安丰王猛字秀烈文成子太和五年封。  

咸阳王禧献文帝子太和九年封後孝文诏以禧元弟之重食邑二千户自馀五王皆食邑二千户（曾孙爽出帝时封颍川郡王）。  

赵郡王献文帝子太和九年封河南王孝文迁雒改封赵郡王（子谧初以亲列封上蔡县开国公食邑四百户让而不受庄帝初封魏郡王食邑一千户後复封赵郡王谧弟谌孝明时封平乡县开国男食邑二百户）。  

广陵王羽献《文子》也。太和九年封及五等开建羽食渤海之东邑二千户（子忻孝庄初封沛郡王邑二千户後改封淮阳王欣弟业普泰元年封高密郡王邑二千户）。  

高阳王雍献《文子》太和九年封颍川王久之改封高阳五等开建食邑二千户灵太后增雍封一千户（雍孙端封安德县公封济北郡王诞封昌乐王勤文出帝初封阳平县亘封濮阳县伏陀封武阳县弥陀封新阳县僧育封顿丘县居罗封卫国县并开国伯食邑四百户）。  

彭城王勰献《文子》太和九年封始平王开建五等食邑二千户改封勰薨灵太后诏曰：故太师彭城武宣王谦光守约屡为增邑之赏辞多受少终保初锡之封可以先後所封户别封三子为县公食邑各一千户子直真定县公子正霸城县公（子贞子刚庄帝初封浮阳王刚弟质封林虑王邑各千户）。  

北海王详献《文子》太和九年封（详子初封平乐县公庄帝初进封）。  

京兆王瑜孝《文子》太和二十一年封。  

清河王怿孝《文子》太和二十一年封。  

广平王怀孝《文子》太和二十一年封（怀子诲孝宣二年封范阳王）。  

汝南王悦孝《文子》景明四年封（悦孙绰天平二年封琅琊王）。  

乐平王最昭成皇帝宗室从孝武入关封。  

沛郡王恕前废帝子普泰元年封渤海王太昌元年改封。  

陈郡王曜常山郡王子兴和元年封。  

宜阳王景植孝静兄兴和二年封。  

清河王威孝静弟兴和二年封。  

颍川王谦孝静弟兴和二年封。  

## ●卷二百六十五  

○宗室部　封建第四  

北齐广平公盛高祖从叔祖高祖起兵於信都以盛为中军大都督封广平公。  

永安王浚高祖第三子东魏元象中封永安郡公天保元年进爵为王。  

平阳王淹高祖第四子东魏元象中封阳平郡公天保元年进爵为王。  

彭城王氵攸高祖第五子东魏元象二年封长乐郡公天保元年封彭城王。  

上党王涣高祖第七子东魏元象中封平原郡公天保元年封王。  

襄城王氵育高祖第八子东魏元象中封章武郡公天保元年封王。  

任城王氵皆高祖第十子天保元年封。  

高阳王高祖第十一子天保元年封。  

忄专陵王济高祖第十二子天保元年封。  

华山王凝高祖第十三子天保元年封新平郡王九年改封安定十五年封华山。  

冯翊王润高祖第十四子天保初封。  

汉阳王洽高祖第十五子天保元年封。  

清河王岳高祖从父弟後魏太昌初封清河郡公食邑二千户天保元年进封。  

平秦王归彦高祖族弟天保元年封。  

武兴王普归彦兄子天保元年封。  

襄乐王显高祖从祖弟天保元年封。  

广武王长弼高祖从祖兄子天保元年以宗室封上雒王思宗高祖从子天保初封。  

河南王孝瑜文襄长子东魏封河南郡公天保元年进爵为王。  

广宁王孝珩文襄第二子天保元年封。  

河间王孝琬文襄第三子天保元年封。  

兰陵王长恭一名孝文襄第四子。  

安德王延宗文襄第五子为文襄所爱年十二文襄尝问欲作何王对曰：欲作冲天王文襄问杨曰：天下无此郡名愿使安於德，於是封安德焉。  

渔阳王绍信文襄第六子。  

太原王绍德文宣第二子。  

范阳王绍义文宣第三子初封广阳徙封范阳。  

西河王绍仁文宣第四子。  

陇西王绍廉文宣第五子初封长乐後改焉。  

乐陵王百年孝昭第二子大宁中封。  

汝南王彦理孝昭子武平初封。  

始平王彦德城阳王彦基定阳王彦康汝南王彦忠并孝昭子与汝南同受封。  

南阳王绰武成第二子初名融字君明出後。  

汉阳王河清二年改封南阳别为汉阳置後。  

琅邪王俨武成第三子天统二年封东平王後改封。  

齐安王廓武成第四子天统二年封。  

北平王贞武成第五子天统二年封。  

高平王仁英武成第六子天统二年封。  

淮南王仁光武成第七子天统二年封。  

西河王仁机乐平王仁邕颍川王仁俭安乐王仁雅丹阳王仁直东海王仁谦并武成子天统三年封。  

後周晋公护太祖兄子魏帝初封池水县伯邑五百户太统初进爵中山公增邑通前一千户孝闵践祚封晋国公邑万户（护子会封谭国公至封莒国公静封崇业公澡封昌城公乾嘉封正平公）。  

卫王直太祖子西魏封秦郡公武成初进封卫公建德三年进爵为王。  

齐王宪太祖子西魏封安城郡公明帝即位进爵齐国公邑万户建德三年进爵为王（宪子贵封安定郡公质河间郡王宝中坦公乾禧安城公乾河龙溷公）。  

赵王昭太祖子西魏封正平郡公武成初进封赵国公建德三年进爵为王大象元年诏以雒州襄国郡邑万户为赵国（遵之子初封蔡公邑万户武帝时封豳公昭子员封庆德公贯封永康王乾封瓯越公）。  

谯王俭太祖子武成初封谯国公建德三年进爵为王。  

陈王纯太祖子也。武成初封陈国公建德三年进爵为王大象元年诏以济南郡邑万户为陈国越王盛太祖子武成初封越国公建德三年进爵为王大象元年诏以丰州武当安昌二郡邑万户为越国。  

代王达太祖子武成初封代国公建德三年进爵为王大象元年诏以潞州上党郡邑万户为代国。  

冀国公通太祖子武成初封。  

滕王太祖子武成初封滕国公建德三年进爵为王大象元年诏以荆州新野郡邑万户为滕国。  

安化王深太祖族子西魏累封长乐县侯武成元年改封汝南郡公庆太祖族子从武帝克并州以功封豳公广太祖兄子。  

纪王康孝闵帝子保定初封纪国公建德初进爵为王。  

毕王贤明帝子保定四年封毕公建德三年进爵为王酆王贞明帝子初封酆国公建德三年进爵为王。  

汉王赞武帝子初封汉国公建德三年进爵为王。  

秦王贽曹王允道王充蔡王先荆王元俱并武帝子莱王衍郢王术皆宣帝子大象二年封。  

隋滕王瓒一名慧高祖母弟周世以太祖军功封竟陵郡公高祖作相进邵国公及受禅立为滕王（子坦封竟陵郡公）。  

卫王爽高祖异母弟也。开皇初立为卫王二年赐爽实食梁安县千户。  

河间王弘高祖从祖弟高祖为丞相尝置左右委心腹赐爵永康县公开皇初进爵郡公寻赠其父为柱国尚书令河间郡公其年立弘为河间王。  

观德王雄高祖族子在周封武阳县公邑千户大象中进爵邗国公邑五千户高祖受禅进封广平王食邑五千户以于阝公别封一子雄请封弟士贵许之寻改封清漳王仁寿初高祖曰：清漳之名未允声望命职方进地图上指安德郡以示群臣曰：此号足为明德相称，於是改封安德王大业中改封观德王。  

雄弟遂宁子达在周封遂宁县男高祖受禅进爵为子。  

高阳郡公智明开封县公智才并高祖弟{敕心}之子开皇元年封。  

秦王俊高祖第三子开皇元年十一月封（俊子湛大业初封济北侯）。  

蜀王秀高祖第四子开皇元年立为越王未几徙封於蜀。  

汉王谅一名杰高祖第五子开皇元年封。  

齐王东炀帝第二子开皇中立为豫章王食邑千户炀帝即位进封齐王增邑四千户。  

赵王杲炀帝小子年七岁以大业九年封。  

长宁王俨废太子勇长子六岁封俨弟平原王裕安城王筠安平王嶷襄城王恪高阳王该建安王诏颍川王皆勇子也。并开皇六年封。  

燕王亻炎越王侗并元德太子昭子大业二年封。  

唐平原王白同国之宗室隋末封黄瓜公高祖武德元年受禅改封。  

永安王孝基高祖从父弟隋末封蜀郡公武德元年改封。  

淮南王神通高祖从父弟武德元年封永康王寻改封贞观元年赐实封五百户。  

神通子胶东王道彦高祖受禅封义兴郡公武德五年进封胶东王。  

道彦弟高密王孝察淄川王孝同广平王孝慈河间王孝友清河王孝节胶西王孝义贞观初降爵为公（初高祖受禅以天下未定广封宗室以威天下皇从弟及侄年始孩童者数十人皆封为郡王太宗即位因举宗正属籍问侍臣曰：遍封宗子於天下便乎！尚书右仆射封德彝对曰：历观往古封王者今最为多两汉已降惟封帝子及亲兄弟。若宗室既远者非有大功如周之郇滕汉之贾泽并不得滥封所以别亲疏也。先朝敦睦九族一切封王爵命既隆多给力役盖以天下为私殊非至公驭物之道太宗曰：朕理天下本为百姓非欲劳百姓以养已之亲也，於是宗室率以属疏降爵郡公惟有功者数十人封王是时道彦等随例降爵神通纟刀子孝逸初封梁郡公光宅元年平徐敬业改封吴国公）。  

襄邑王神符神通弟也。义宁初封安吉郡公武德元年进封襄邑郡公（神符次子德懋武德初封临川郡王少子文晖魏郡王後例降为公）长平王叔良高祖从父弟也。义宁初封长平郡公武德元年进爵为王。  

叔良弟新兴王德良武德初封。  

德良弟长乐王纟刀良武德初封。  

襄武王琛高祖从父兄子也。义宁初封襄武郡公武德元年进爵为王。  

琛弟河间王孝恭初封赵郡公武德二年进爵为王九年赐实封邑千二百户贞观初以功臣之例封河间郡王。  

孝恭弟济北郡王武德中封。  

弟汉阳郡公环武德元年封汉阳郡公五年进爵为王太宗即位例降爵为公。  

庐江王瑗高祖从父兄子武德元年封。  

淮阳王道玄高祖从父兄子武德元年封。  

江夏王道宗道玄从父弟武德元年封雒阳郡公武德五年授灵州总管梁师都据夏州遣弟引突厥兵数万至其城下道宗闭门拒守伺隙而战贼徒大破高祖闻而嘉之谓左仆射裴寂等曰：道宗今能守边以寡制众。若魏任城王彰临戎却敌道宗勇敢有同於彼遂封为任城王贞观三年以功赐实封六百户十二年改江夏王（道宗子景常封庐国公）。  

陇西王博渤海王奉慈皆高祖兄子武德元年封巢王元吉高祖第四子义师起封姑臧郡公寻进封齐国公武德元年进爵为王（元吉子梁郡王承业渔阳王承銮普安王承奖江夏王承裕义阳王承度）。  

荆王元景高祖第六子武德三年封赵王贞观十年徙封。  

汉王元昌高祖第七子武德三年封为鲁王贞观十年改封。  

酆王元亨高祖第八子武德三年封。  

周王元方高祖第九子武德四年封。  

徐王元礼高祖第十子武德四年封郑王贞观六年赐实封七百户徙封。  

韩王元嘉高祖第十一子武德四年封宋王五年徙封徐王贞观六年赐实封七百户十年改封（元嘉子颍川王训武陵王谊黄公讠巽）。  

彭王元则高祖第十二子武德四年封荆王贞观十年改封。  

郑王元懿高祖第十三子也。武德四年封滕王贞观七年赐实封六百户十年改封。  

霍王元轨高祖第十四子武德六年封蜀王八年徙封吴王贞观七年赐实封六百户十年改封。  

虢王元凤高祖第十五子武德六年封豳王贞观七年赐实封六百户十年徙封虢王（元凤子定襄郡公宏东菀郡公融）道王元庆高祖第十六子武德六年封汉王八年改封陈王贞观九年赐实封八百户十年改封。  

邓王元裕高祖第十七子贞观五年封郐王十一年改封。  

舒王元名高祖第十八子贞观五年封谯王十一年徙封（元名子豫章王）鲁王云：夔高祖第十九子贞观五年封魏王十年改封燕王赐实封八百户十四年改封（云：夔子清河王诜范阳王蔼）。  

江王元祥高祖第二十子也。贞观五年封许王十一年徙封。  

密王元晓高祖第二十一子也。贞观五年封滕王元婴高祖第二十二子也。贞观十二年封。  

太原王承宗安陆王承道河东王承德武安王承训汝南王承明钜鹿王承义（并为隐太子子史阙封年月）。  

吴王恪太宗第三子武德三年封长沙郡王贞观初改为汉王十年徙封。  

恪子成王千里初名仁永徽中恪被诛流于岭表寻封为郁林县侯中兴初进封成王千里弟归政郡王竟中兴初封。  

濮王泰太宗第四子武德三年封宜都郡王四年进封卫王贞观二年改封越王十年徙封魏王十七年降封东莱郡王寻改封为顺阳王二十一年进封濮王。  

齐王太宗第五子武德八年封宜阳王其年改封楚王贞观二年徙封燕王十年改封齐王。  

蜀王太宗第六子贞观五年封梁王十年改封。  

蒋王恽太宗第七子贞观五年封郯王十年改封（恽子蔡国公煌）。  

越王贞太宗第八子贞观五年封汉王十年改封原王寻徙封越王。  

纪王慎太宗第十子贞观五年封申王十年改封（慎子东平王续义阳王琮楚国公督襄郡公秀广化郡公献建平郡公钦）。  

江王嚣太宗第十一子贞观五年封。  

代王简太宗第十二子贞观五年封。  

赵王福太宗第十三子贞观十三年封。  

曹王明太宗第十四子贞观三十一年封。  

原王孝高宗第二子永徽元年封。  

泽王上金高宗第三子永徽元年封杞王乾封元年有罪削封邑仍於沣安置文明元年封毕王寻。又改封泽王。  

许王素节高宗第四子永徽二年封雍王年十二改封郇王为则天谗嫉出为申州刺史则天诬以赃贿降封鄱阳郡王仍於袁州安置文明元年封葛王寻。又改封许王。  

安乐郡王光顺高宗太子贤长子天授中封安乐郡王。  

光顺弟守义永安郡王文明中封犍为郡王垂拱四年徙封。  

守义弟王守礼本名光仁初封嗣雍王神龙元年进封王（守礼子广武郡王承宏开元初封敦煌郡王承き至德二年封）。  

谯王重福中宗第二子初封唐昌王圣历三年徙封平安王长安四年进封谯王。  

襄王重茂中宗第四子圣历三年封北海王神龙初进封温王为韦庶人所立韦氏败茂逊位景云   二年改封襄王迁於集州湖阳王宗晖中宗太子重俊子开元初封。  

宁王宪本名成器睿宗长子初封永平郡王长寿二年改封寿春郡王中宗即位改封蔡王加实封通旧七百户固辞不敢当依旧为寿春郡王唐隆元年进封宋王开元四年封宁王（王宪子汝阳郡王济阴郡王庄同安郡王开元初封苍梧郡开国公晋昌郡开国公魏郡开国公文安郡开国公并天宝十一载封汉中王初封陇西郡公天宝十五载从玄宗幸蜀至汉中因封汉中王）。  

申王本名承义睿宗第二子垂拱三年封常山王寻改封衡阳郡王睿宗践祚进封申王岐王范本名隆范睿宗第四子初封郑王寻改封卫王长寿二年徙封巴陵郡王睿宗践祚进封岐王（范子河东郡王瑾）。  

薛王业本名隆业睿宗第五子垂拱三年封。  

赵王长寿二年改封中山郡王。又改封彭城郡王睿宗即位进封薛王（业子乐安郡王瑗荥阳王）。  

汝南王隆悌睿宗第六子则天时封王。  

庆王琮玄宗长子景云   元年封许昌郡王先天元年进封郯王开元十三年改封庆王（琮子郑国公儆天宝十载封）。  

新平郡王俨平原郡王伸皆玄宗第四子瑛之子也。并开元二十八年封。  

棣王琰玄宗第四子开元二年封鲁阝王十二年改封棣王（琰子汝南郡王亻巽宜都王济南王俊宋国公侨）。  

丰王瑶玄宗第五子开元二年封。  

荣王琬玄宗第六子开元二年封鄄王十二年封荣王（琬子济阴王亻甫北平王偕）。  

光王琚玄宗第八子开元十三年封。  

仪王遂玄宗第十一子开元十三年封（遂子虢国公供广陵王亻连临川王亻先）。  

[A13C]王敫玄宗第十三子开元十三年封（敫子荥阳郡王伸高邑郡王亻孱楚国公亻见夔国公亻尊）。  

永王玄宗第十四子开元十三年封（子襄城郡王亻馀姚郡王亻赞莒国公侦成阝国公儇）。  

寿王瑁玄宗第十八子开元十三年封（瑁子德阳郡王ㄊ济阳郡王亻不广阳郡王亻其薛国公伉滕国公侑国子祭酒杰）。  

延王玢玄宗第二十子开元十三年封（玢子彭城郡王倬平阳郡王健鲁国公亻京荆国公偃）。  

盛王琦玄宗第二十一子开元十三年封（琦子真定郡王偿武都郡王佩徐国公俗许国公系）。  

济王环玄宗第二十二子开元十三年封（环子永嘉郡王亻素平乐郡王亻免沛国公佴）。  

信王皇玄宗第二十三子开元十三年封（皇子新安郡王佟晋陵郡王倜吴国公保越国公）。  

义王比玄宗第二十四子开元十三年封（比子舞阳郡王仪高密郡王﹃曹国公佳魏国公亻容）。  

陈王玄宗第二十五子开元二十三年封（子临淮郡王佗安阳郡王佼安南郡王伦代国公俘）。  

丰王珙玄宗第二十六子开元二十三年封（珙子齐安郡王佻宜春郡王鄄国公江国公亻旬）。  

恒王玄宗第二十七子开元二十八年封。  

凉王玄宗第二十九子开元二十三年封（子泸阳郡王仂安定郡王仕蒲国公侣郑国公亻坐）。  

汴王敬玄宗第三十子开元二十五年封。  

越王系本名儋肃宗第二子天宝中封南阳郡王至德二年进封赵王乾元元年封（系子武威郡王建兴道郡王齐国公逾并元年建丑月封）。  

建宁郡王亻炎肃宗第三子天宝中封（代宗即位赠亻炎齐王大历中追谥承天皇帝）。  

西平郡王亻必肃宗第四子天宝中封（宝应中追封卫王）。  

彭王仅肃宗第五子天宝中封新城郡王至德二年进封（仅子常山郡王镇元年建丑月封）。  

兖王亻间肃宗第六子天宝中封颍川郡王至德二年进封。  

泾王亻廷肃宗第七子天宝中封东阳郡王至德二年进封。  

郓王荣肃宗第八子天宝中封灵昌郡王（宝应中追封郓王）襄王亻黄肃宗第九子至德二年封。  

杞王亻垂肃宗第十子至德二年封。  

召王肃宗第十一子至德二年封。  

兴王亻召肃宗第十二子至德二年封（上元元年追赠太子）。  

定王侗肃宗第十三子至德二年封。  

宋王僖肃宗第十四子初封淮阳王（後追封宋王）。  

郑王邈代宗第二子肃宗元年建丑月封益昌郡王宝历元年改封大历九年赠昭靖太子。  

睦王述代宗第四子大历十年封（述子汝源郡王调贞元四年封）。  

丹王逾代宗第五子大历十年封郴王建中四年改封（逾子宁朔郡王访贞元四年封）。  

恩王连代宗第六子大历十年封（连子景成郡王诲贞元四年封）。  

韩王迥代宗第七子初封延庆郡王母曰：独孤皇后以母宠既生而受封宝应二年封韩王（迥子安康郡王谐元和元年封）。  

简王遘代宗第八子大历十年封王建中四年改封（遘子恩平郡王诞贞元四年封）。  

益王乃代宗第九子大历十四年封。  

隋王迅代宗第十子大历十二年封。  

蜀王溯代宗第十二子大历十四年封。  

忻王造代宗第十三子大历十年封（造子武威郡王诸贞元四年封）。  

韶王暹代宗第十四子大历十年封（暹子晋昌郡王诩贞元四年封）。  

嘉王运代宗第十五子大历十年封（运子新安郡王贞元四年封）。  

端王遇代宗第十六子大历十年封（遇子新兴郡王诚贞元四年封）。  

循王代宗第十七子大历十年封（子平乐郡王讵贞元四年封）。  

恭王通代宗第十八子大历十年封。  

原王逵代宗第十九子大历十年封。  

雅王逸代宗第二十子大历十年封。  

舒王谊代宗太子邈之子以其最纟刀德宗怜之命为巳子大历十四年封舒王建中四年改封晋王贞元元年复封舒王（谊子宁塞郡王涉贞元四年封）。  

通王谌德宗第三子大历十四年封。  

虔王谅德宗第四子大历十四年封。  

肃王详德宗第五子大历十四年封。  

邕王讠原顺宗之子德宗爱之命为子贞元四年封。  

资王谦德宗第七子大历十四年封。  

代王德宗第八子本封晋云   郡王（追封代王）。  

昭王诫德宗第九子贞元二十一年封。  

钦王谔德宗第十子顺宗即位封。  

珍王П德宗第十一子顺宗即位封。  

郯王经本名涣顺宗第二子贞元四年封建康郡王二十一年进封。  

均王纬本名沔顺宗第三子贞元四年封洋川郡王二十一年进封。  

溆王纵本名洵顺宗第四子贞元四年封临淮郡王二十一年进封。  

莒王纾本名浼顺宗第五子贞元四年封弘农郡王二十一年进封。  

密王绸本名泳顺宗第六子贞元四年封汉东郡王二十一年进封。  

郇王总本名顺宗第七子贞元四年封晋陵郡王二十一年进封。  

邵王约本名溆顺宗第八子初贞元四年封高平郡王二十一年进封。  

宋王结本名滋顺宗第九子贞元四年封云   安郡王二十一年进封。  

集王缃本名淮顺宗第十子初封宣城郡王贞元二十一年进封。  

冀王纟求本名氵胥顺宗第十一子贞元四年封德阳郡王二十一年进封。  

和王绮本名顺宗第十二子贞元四年封河东郡王二十一年进封。  

衡王绚顺宗第十三子贞元二十一年封。  

钦王绩顺宗第十四子贞元二十一年封。  

钦王顺宗第十五子贞元二十一年封。  

福王绾顺宗第十六子母庄宪王皇后宪宗同出贞元四年封河东郡王二十一年封。  

珍王缮本名况顺宗第十七子贞元四年封雒交郡王贞元二十一年进封。  

抚王顺宗第十八子贞元二十一年封。  

岳王绲顺宗第十九子贞元二十一年封。  

袁王绅顺宗第二十子贞元二十一年封。  

桂王纶顺宗第二十一子贞元二十一年封。  

翼王纟单顺宗第二十二子贞元二十一年封。  

蕲王缉顺宗第二十三子咸通八年封（臣钦。若等按顺宗永贞至懿宗咸通凡六十一岁始受封史臣之误也。）。  

澧王恽本名宽宪宗第二子贞元二十一年封同安郡王元和元年进封（恽子东阳郡王汉安陆郡王源临川郡王演一作潢太和八年同封）。  

深王本名察宪宗第四子贞元二十一年封彭城郡王元和元年进封（子河内郡王潭吴兴郡王淑淑一作叔太和八年封）。  

洋王忻本名寰宪宗第五子贞元二十一年封高密郡王元和元年进封（忻子颍川郡王沛太和八年封）。  

绛王悟本名寮宪宗第六子贞元二十一年封文安元和元年进封（悟子新安郡王洙高平郡王滂太和八年封）。  

建王恪本名审宪宗第七子元和元年封。  

王憬宪宗子（臣钦。若等曰：此复不言行第者史阙）长庆元年封（憬子平阳郡公溥太和八年封）。  

琼王悦宪宗子长庆元年封（悦子河间郡王津）。  

沔王恂宪宗子长庆元年封（恂子晋陵郡王瀛）。  

婺王怿宪宗子长庆元年封（怿子新平郡王清）。  

茂王宪宗子长庆元年封（子武功郡王氵惠）。  

淄王协宪宗第十四子长庆元年封（协子许昌郡王氵冯翊郡王涣）。  

衢王澹宪宗子长庆元年封（悦子雁门郡王泞）。  

澶王悦宪宗子长庆元年封。  

棣王惴宪宗子大中六年封。  

彭王忄宪宗子大中三年封。  

信王忄宪宗子大中十四年封。  

荣王情宪宗子咸通三年封。  

漳王凑穆宗第六子长庆初封。  

安王溶穆宗第八子长庆元年封。  

晋悼怀王普敬宗长子宝历元年封。  

梁王休复敬宗第二子开成二年封。  

襄王执中敬宗第三子开成二年封。  

乐平郡王き执中第三子开成三年封。  

纪王言杨敬宗第四子开成二年封。  

宣城郡王俨敬宗太子成美子开成三年封。  

蒋王宗俭文宗第二子开成二年封。  

杞王峻武宗子开成五年封。  

益王岘兖王岐德王峄昌王嵯并武宗子会昌二年封。  

雍王汉宣宗子也。会昌六年封。  

雅王泾宣宗第二子大中元年封。  

夔王滋宣宗第三子会昌六年封。  

庆王沂宣宗第四子会昌六年封。  

濮王泽宣宗第五子大中二年封。  

鄂王润宣宗第六子大中五年封。  

怀王洽宣宗第七子大中八年封。  

昭王宣宗第八子大中八年封。  

康王汶宣宗第九子大中八年封。  

卫王灌宣宗子大中十一年封。  

广王氵雍宣宗子大中十一年封。  

魏王佾懿宗子咸通三年封。  

凉王亻廷懿宗子咸通三年封。  

蜀王佶懿宗子咸通三年封。  

威王亻品懿宗子咸通六年封。  

吉王保懿宗子咸通十三年封。  

睦王倚懿宗子咸通十三年封。  

建王震僖宗子中和元年封。  

益王升僖宗子光启三年封。  

德王裕昭宗长子大顺二年封。  

棣王礻羽昭宗第三子乾宁二年封。  

虔王禊昭宗第五子乾宁二年封。  

沂王昭宗第六子乾宁二年封。  

遂王昭宗第七子乾宁二年封。  

景王秘昭宗第八子乾宁四年封。  

祁王祺昭宗第十子乾宁四年封。  

雅王祯昭宗第十一子乾宁四年封。  

琼王祥昭宗第十二子乾宁四年封。  

梁广王全昱太祖长兄也。开平元年封子衡王友谅惠王友能邵王友诲并与父同受封。  

郢王友太祖子开平元年封。  

福王友璋太祖子开平元年封。  

贺王友雍太祖子开平元年封。  

建王友徽太祖子开平元年封。  

康王友孜太祖子乾化三年封。  

後唐永王存霸庄宗第二弟同光三年封。  

邕王存美庄宗第三弟同光三年封。  

申王存渥庄宗第四弟同光三年封。  

睦王存庄宗第五弟同光三年封。  

通王存确庄宗第六弟同光三年封。  

雅王存纪庄宗第七弟同光三年封。  

魏王继岌庄宗子同光三年封。  

秦王从荣明宗第二子长兴元年封。  

许王从益明宗幼子长兴四年封。  

兖王从温明宗犹子长兴四年封。  

洋王从璋明宗犹子长兴四年封。  

雍王从美末帝次子清泰元年封（臣钦。若等曰：自晋至周三代宗室皆授节将而无王爵其追封领镇各具逐门）。  

## ●卷二百六十六  

○宗室部　仪貌材艺仪貌  

洪范五事其一曰貌盖所谓发乎！容止著乎！仪表者也。矧乃体霄极毓质扃禁粹灵攸蕴光华允集乃有奇姿隽彩孤标杰出耸群庶之瞻仰增藩戚之至或风度旷举措详缓威棱峻发眄睐雄毅斯固有仪可象望之俨然者已其於禀肖魁怪方牍所记者亦亻载云：  

後汉东平王苍光武子为人美须髯腰带十围明帝甚爱重之诏曰：向者问东平王处家何等最乐王言为善最乐其言甚大副是腰腹矣。  

下邳王衍明帝子有容貌章帝即位常在左右。  

蠡吾侯翼章帝子河间王之後元初六年徵诣京师邓太后奇翼美仪容以为平原怀王後。  

魏邓哀王冲容貌姿美有殊於众太祖时特见宠异晋长沙王身长七尺。  

南阳王世子保体质丰伟尝自称重八百斤。  

清河康王遐字深度美容仪有精彩武帝爱之。  

宋庐陵王义真美仪貌神情秀彻。  

南郡王义宣白美须眉长七尺五寸腰带十围南齐豫章王嶷身长七尺八寸善持容范文物卫从礼冠百僚每出入殿省皆瞻望严肃。  

嶷弟宜都王鉴身长七尺状似嶷咸以国器许之。  

随郡王子隆年二十一而体过充壮常服茹蘧丸以自消损。  

西阳王子明丰姿明净士女观者咸嗟叹之。  

临汝侯坦之肥黑无须语声嘶时人号为萧痖。  

恪弟定襄县侯祗美风仪幼有令誉。  

鄱阳王范世子嗣容貌丰伟腰带十围。  

宜丰侯修为卫尉卿美姿貌每屯兵周卫武帝视之移辇临川静惠王宏身长八尺美须眉容止可观。  

永阳嗣王伯游美风神善玄言。  

安陆王大春简《文子》体貌瑰伟腰带十围。  

武宁王大威简《文子》美风仪眉目如画。  

陈衡阳王昌高祖子容貌伟丽精神秀朗。  

鄱阳王伯山字静之文帝子伟容仪举止雅喜愠不形於色文帝深器之。  

新安王伯固文帝子生而龟胸目通睛白形状眇小而俊辩善言论。  

建安王叔卿字子弼宣帝子性质直有材器容貌甚伟。  

宜都王叔明字子昭宣帝子仪容美丽举止和弱状。若妇人。  

後魏上党王天穆性和厚美形貌其子俨亦美材貌华山王鸷容貌魁壮腰带十围。  

东阳王丕淮南王他淮阳王元三人皆壮伟腰带十围大耳秀眉须鬓班白百僚观瞻莫不耸。  

望都公颓昭帝之後大武以颓美仪容进止可观使迎左昭仪於蠕蠕。  

秦明王子仪长七尺五寸容貌甚伟美须髯阳平王他身长八尺美姿貌。  

南平王霄长九尺腰十围貌魁伟雅有风则贞白卓然甄成县伯禹淮南王显之子容貌魁伟。  

章武王彬子融字永兴仪貌壮丽衣冠甚伟性通率有豪气。  

永昌王彳建明元子姿貌魁壮所在征战常有大功。  

临淮王美风韵善进止衣冠之下雅有容则。  

京兆王字魏庆善容貌风望俨然。  

城阳王鸾字宣明身长八尺腰带十围。  

北海王详字季豫美容仪善举止。  

阳平王新成子钦为尚书右仆射钦色尤黑故时人号黑面仆射。  

济南王姿制裕吐发流靡本名亮字仕明後启求改名诏曰：仕明风神运吐尝自比荀文。若可名以取定体相伦之美琅邪王诵有名人也。见之未尝不心醉忘疲。  

彭城王勰字彦和献《文子》美容貌善风仪端严。若神折旋合度出入言笑观者忘疲。  

齐郡王简字叔亮文成子母沮渠牧犍女简貌类外祖。  

咸阳王禧弟树字秀和一字君立美姿貌位宗正卿後奔梁梁武尤器之封为魏郡王。  

清河王怿字宣仁文宗子幼而敏慧美姿貌孝文爱之彭城王勰甚器异之并曰：此儿风神外伟黄中内润。若天假之年比二南矣。  

北齐襄城王清神武子容貌甚美弱年有器望。  

南康王孝瑜文襄子容貌魁伟精彩雄毅。  

兰陵王孝文襄子貌柔心壮音容兼美。  

安德王延宗文襄子容貌充壮坐则仰偃则伏人笑之乃赫然奋发。  

赵郡王高祖弟之子身长七尺容仪甚伟。  

清河王岳字洪略高祖从父弟长而敦直姿貌嶷然沉深有器量。  

隋蜀王秀高祖子有胆气容貌瑰玮美须髯多武艺为朝臣所惮。  

观德王雄高祖族子美姿仪有器度雍容雅进止可观。  

齐王柬字世フ炀帝子美容仪疏眉目少为高祖所爱。  

赵王杲炀帝子聪令美容仪。  

燕王亻炎字仁安元德太子子美姿仪炀帝於诸孙中特所锺爱常置左右。  

建王侗字仁谨元德太子子美姿仪性宽厚。  

唐江王元祥高祖子体质洪大腰带十围饮啖亦兼数人时韩王元嘉虢王凤魏王恭状貌亦伟不逮於元祥。  

滕王元婴子涉壮貌类胡而丰硕。  

濮王泰太宗子帝以其腰腹洪大趋拜稍难令乘小舆至於朝所。  

申王睿宗子仪形瑰伟善於饮啖。  

夏悼王一玄宗子生而美秀帝锺爱无比名之为一永王玄宗子貌陋视物不正。  

晋高祖幼子重睿肖高祖故尤锺爱。  

汉魏王承训字德辉高祖之长子少温厚美姿仪高祖尤锺爱。  

○宗室部　材艺  

周官保氏以六艺教国子仲尼有言曰：游於艺。又曰：吾何执执御乎！执射乎！盖夫生民之秀自天攸纵靡不多能者矣。矧乃锺灵帝胄毓质宗翰凭席深厚英华发越至有博综众艺精数术旁通悬解俱臻其妙盖出夫性习之自然志行之馀力也。虽异乎！诗书之雅言信义之成德亦犹贤於饱食终日无所用心者欤。  

周周公旦多材多艺。  

汉楚元王交多材艺。  

淮南王安为人好书鼓琴不喜弋猎狗马驰骋。  

燕王旦壮大雄伟为人办略好星历数术。  

广川王去惠王越之子景帝孙也。好方技博奕。  

定陶恭王康多材艺习知音乐。  

後汉北海王睦光武兄伯升孙也。善史书当世以为楷则及寝疾明帝驿马令作草书尺牍十首（牍书版也。盖长一尺因以名焉）。  

陈王宠善弩射十发十中中皆同处（宠射其秘法以天覆地载参连为奇。又有三微三小三微为经三小为纬经纬相将万胜之方然要在机牙）中平中黄巾贼起国人素闻王善射不敢反叛。  

乐成靖王党聪慧善史书喜正文字。  

魏陈侯仁太祖从弟也。少好弓马。  

邵陵侯贞太祖族子尝猎为虎所逐顾射虎应声而倒。  

任成王彰太祖子少善射御膂力过人手格猛兽好击剑。  

陈思王植太祖子太祖遣邯郸淳诣植植初得淳甚喜延入坐不先与谈时天暑热植因呼常从取水自澡讫傅粉遂科头拍祖胡舞五椎锻跳丸击剑诵俳优小说数千言讫谓淳曰：邯郸生何如邪，於是乃更着衣帻整仪容与淳评说混元造化之端品物区别之意然後论羲皇以来贤圣名臣烈士优劣之差次颂古今文章赋咏及当官政事宜所先後。又论用武行兵倚伏之势乃命厨宰酒炙交至坐席默然无与伉者及暮淳归对其所知叹植之材谓之天人。  

吴建侯虑字子智太子发弟也。少敏慧有材艺大帝器爱之。  

晋通吉亭侯勋宣帝弟恂曾孙便弓马能左右射以勇闻。  

齐王攸文帝子善尺牍为世楷模。  

宋江夏王义恭善骑射解音律。  

长沙王道怜子义融历五兵尚书领军有质善於用短。  

南齐临川王映高帝子善骑射解声律工左右书左右射。  

映子州陵侯游亦好音乐解丝竹杂艺。  

长沙王晃高帝子便弓马武帝尝幸锺山晃从驾以马槊刺道边枯孽帝令左右数人引之银缠皆卷聚而槊不出乃令晃复驰马拔之应手便出每远州献骏马帝辄令晃於华林中调试之。  

武陵王煜高帝子初高帝在淮阴虽为方伯而居处贫诸子学书无纸笔煜常以指画空中及画掌学字遂工篆法少时。又无棋局。又破荻为片纵横以为棋局指点行势遂至名品射为当时独绝。  

琅邪王瞻亦称善射而不及煜也。武帝幸豫章王嶷东田宴诸王独不召煜嶷曰：风景殊美今曰：甚忆武陵帝乃呼之煜善射屡发屡中顾谓四座曰：手何如帝神色甚怪嶷曰：阿五常日不尔今可谓仰藉天威帝意乃释後於华林赌射帝敕煜叠破凡放六箭五破一皮赐钱五万。  

江夏王锋高帝子年四岁宋苍梧王欲害锋高帝匿於张氏舍锋好学书张家无纸札乃倚井栏为书书满则洗之已复更书如此者累月晨兴不肯拂窗尘而先画尘上学为书字五岁高帝使学凤尾诏一学即工高帝大悦以玉麒麟赐之曰：麒麟赏凤尾矣。好琴书盖亦天性尝觐武帝赐以宝装琴乃於御前鼓之大见赏帝谓鄱阳王锵曰：黎琴亦是柳令之流亚（时柳一隆为尚书令善弹琴风韵清远）其人事事有意吾欲试以临人锵曰：昔邹忌鼓琴威王委以国政乃出为南徐州刺史工书为当时藩王所推南郡王昭业亦称工谓武帝曰：臣书固应胜江夏王武帝曰：黎第一法身昭业第二法身黎锋小名也。  

宜都王铿高帝子善射常以棚大阔曰：终日射侯何难之有乃取甘蔗插地百步射之十发十中。  

鱼复侯子响武帝子勇力绝人开弓四斛力数在园池中帖马驰走竹树下身无亏伤。  

竟陵王子良孙贲能书善画於扇上图山水咫尺之内便觉万里为遥。  

曲江公遥欣子几善草隶书。  

新浦县侯子云   善草隶书为时楷法自云：善效锺元常王逸少而微变字体子特亦善草隶。  

祁阳县侯子范子乾善隶书得叔父子云   之法。  

梁庐陵王续武帝子少英果膂力绝人驰射应发命中武帝叹曰：此我之任城也。常驰射於帝前续中两獐冠於诸人帝大悦。  

邵陵王纶武帝子尤工尺牍。  

汝南侯坚纶之长子亦善草隶。  

永安侯确纶次子少骁勇尤工楷隶公家碑碣皆侯书之。又习骑射与兵法。  

武陵王纪武帝子便骑射尤工舞槊颇学观占善风角。  

南安侯骏长沙王懿孙也。善草隶晚更习武膂力绝人。  

河东王誉昭明太子子幼有骁勇马上用弩。  

南郡王大连简《文子》少俊爽能属文举止风流雅有巧思妙达音乐兼善丹青高帝幸朱方大连与兄大临并从高祖问曰：汝等习骑不对曰：臣等未奉诏不敢辄习敕各给马试大连兄弟据鞍往还各得驰骤之节高祖大悦即赐所乘马及为启谢词。又甚美。  

忠烈世子方等元帝子少聪敏有俊才善骑射尤长巧思。  

陈遂兴侯详善书记谈论清雅。  

始兴王伯茂文帝子世祖深爱之是时征北军人於丹徒盗发晋郗昙墓大获晋右将军王羲之书及诸名贤遗迹事觉其书并没县官藏於秘府世祖以伯茂好古多以赐之繇是大工草隶甚得右军之法长沙王叔坚宣帝子少杰黠尤好数术卜筮风角金琢玉并究其妙。  

後魏淮陵侯大头烈帝之後也。善骑射。  

暨阳子可悉陵年十七从大武猎遇一猛兽遂空手搏之以献帝曰：汝才力绝人当为国立功立事勿如此也。又从平凉州沮渠茂处令一骁将与陵相击两槊皆折陵抽箭射之坠马陵恐其救至未及拔剑以刀子戾其颈使身首异处帝壮之。  

高凉王孤多才艺有志略。  

彭城公勃善射御。  

卫王仪有略少能舞剑骑射膂力绝人弓将十石陈留王虔槊大称异时人云：卫王弓桓王槊。  

新蔡公仪子也。善弓马以骑从明元於白登之东北有双鸱飞鸣於上帝命左右射之莫能中鸱旋飞稍高以二箭下双鸱帝赐之御马弓矢金带一以旌其能军中，於是号为射鸱都将。  

上党王天穆射有名。  

陈留王虔武力绝人每以矛细短大作之犹患其轻复缀铃於刃下其弓力倍加常人尝以槊刺人遂贯而高举。又尝以一手顿槊於地驰马伪退敌人争取引不能出虔引弓射之一箭杀二三人摇槊之徒亡魂而散徐乃令人取槊而去。  

河南王曜道武子尝射雀於帝前中之帝惊叹焉及长武艺绝人。  

永昌王彳建明元子才艺比陈留桓王而智略过之从大武袭蠕蠕越涿邪山诏彳建殿後矢不虚发中皆应弦而毙威震漠北。  

彭城王粟弟浑少善弓马大武嘉之会有诸方使命浑射兽三头发皆中之举坐咸以为善。  

阳丰侯库汗浑子也。为羽林中郎将从北巡有兔起乘舆前命库汗射之应弦而毙大武悦赐一金兔以旌其能。  

南平王浑道武孙好弓马射鸟辄历飞而杀之日射兔得五十头时皆叹异焉大武尝命左右分射胜者中的筹满诏浑解之三发皆中太武大悦器其艺能尝引侍左右赐马百匹僮数十人。  

新兴王俊明元子少善骑射多艺。  

南安王英性识聪敏忄专闻强记便弓马解吹笛微晓医术。  

北海王详献《文子》尝从车驾至文成射铭之所孝文停驾诏诸弟及侍臣皆试射远近唯详箭不及文成箭所十馀步孝文嘉之拊掌欣笑遂诏勒铭亲自为制。  

晋阳县伯赞弟淑弯弓三百斤善骑射东阿公顺任城王澄子笃志爱古解鼓琴。  

彭城王邵献文孙也。少有气节善武艺。  

濮阳王顺善射孝武在洛於华林园戏射以银酒卮容二升许悬於百步外命善射者十馀人共射中者即以赐之顺发矢即中帝大悦并赏金帛顺仍於箭孔处铸一银童足蹈金莲手持炙遂勒背上序其射功。  

北齐赵郡王琛神武弟少便弓马有志气。  

永南王俊神武子豪爽有气力善骑射为文襄所爱上党王涣神武子力能扛鼎材武绝伦每谓左右曰：人不可无学但不为忄专士耳故读书颇知梗而不甚耽习。  

河南王孝瑜字正德文襄长子覆棋不失一道。  

广宁王孝珩文襄子爱赏人物有技艺尝於厅事壁自画一苍鹰见者皆以为真。又作朝士图亦当时之妙绝。  

後周东平公神举文帝族子父显和膂力绝人弯弓数百斤能左右驰射从孝武入关至溱水帝素闻其善射而未之见俄而水傍有一小鸟显和射中之帝笑曰：我知卿工矣。神举尤工骑射。  

汝南王庆神举弟沉深有器局善射有胆气好格猛兽从武帝伐齐与贼争进庆射之所中人必倒贼乃稍却。  

代王达文帝子性果决善骑射。  

齐殇王宪之子贵字乾福少聪敏尤便骑射年十一从宪猎於盐州一围之中手射野鸟及鹿一十五。  

隋义城公处纲高祖族父也。生长北边少习骑射。  

滕穆王瓒子纶字斌籀性弦厚颇解锺律。  

齐王柬字世フ炀帝子颇涉经史尤工骑射。  

唐汉王元昌高帝子性警悟有勇力工骑射颇涉文史兼能隶书。  

霍王元轨高祖子少善骑射初为吴王时尝从太宗游猎遇群兽命射之矢不虚发兽无遗者太宗抚其背曰：汝才艺过人恨今无所施耳当天下未定我得汝，岂不要乎！。  

徐王元礼高祖子少恭谨善骑射。  

琅邪王冲越王贞长子好文学善骑射历陈寿忄专州刺史皆有能名。  

江都王绪霍王元轨长子少好学有隽才能书画骑射为一时之绝。  

吴王恪太宗第三子少善骑射太宗甚爱之。  

濮王泰太宗第五子少好学善属文工草隶待贤礼士深为太宗所爱。  

纪王慎太宗第十子慎好学解天文明练吏事皇族中与越王贞齐名时人号为纪越。  

光王琚玄宗子有才力善骑射。  

永王玄宗第十六子少聪敏善草隶。  

齐王亻炎肃宗子英毅有才略善骑射。  

梁朱友伦太祖仲兄存次子幼岁从师读书稍长学欧阳询笔迹甚得其体势弱冠有壮志尝侍立帝侧陈自试之请帝笑曰：昔之东阿今复尔耳。  

## ●卷二百六十七  

○宗室部　孝行  

有。若有言曰：孝弟也。者其为仁之本欤矧乃公族之贤宗室之懿躬履至行出於天性或承颜侍膳就养无方或攀慕时思永怀罔极因心表於童宁戚逮於毁伤斯皆国风忠厚之美人伦模范之盛传所谓常守富贵能保社稷者诸侯之孝也。又何止不骄不溢云：乎！哉！固将锡类以贻休兴仁而成化矣。  

周公旦武王之弟（以太王所居周地为其采邑故谓周公）自文王时旦为子仁孝异於群子。  

汉梁孝王文帝之子为人慈孝每闻太后病口不能食常留长安侍太后太后亦爱之。  

楚孝王嚣成帝河平中入朝被疾天子闻之下诏曰：盖闻天地之性人为贵人之行莫大於孝楚王嚣素行孝顺朕甚嘉之。  

河间惠王良循其祖献王之行母大后薨服丧如礼哀帝下诏褒丧曰：河间王良丧大后三年为宗室仪表其益封万户。  

後汉淄川王终泗水王歙之子歙薨终居丧思慕哭泣二十馀日亦薨。  

东海孝王臻顷王肃之子臻及弟蒸乡侯俭并有笃行母卒皆吐血毁眦（或作脊）至服练红兄弟追念顷王初丧幼小哀礼有阙因复重行丧制（既祥之後而服练也。练衣纟原缘黄里纟原即红也。）。  

琅邪孝王京光武之子性恭孝。  

东平孝王敞丧母至孝国相陈珍上其行状任城王博有孝行丧母服制如礼。  

清河王庆明帝之子母宋贵人为窦后所谮自杀庆常以贵人葬礼有阙每窃感恨至四节伏腊辄祭於私室窦氏诛後（谓窦宪伏诛後）始使乳母於城北遥祠及窦大后葬庆求上冢致哀和帝许之诏大官四时给祭具庆垂泣眦曰：生虽不获供养终得奉祭祀私愿足矣。欲求作祠堂恐有自同恭怀梁后之嫌遂不敢言常泣向左右以为没齿之恨後上言外祖母王年老遭忧病下土无医药愿乞诣雒阳疗疾，於是诏宋氏悉归京师和帝厌世庆号泣前殿呕血数升因以发病及病笃谓宋衍等曰：清河埤薄欲乞骸骨於贵人冢傍下棺而已朝廷大恩犹当应有祠室庶母子并食魂灵有所依庇死复何恨乃上书於大后曰：臣国土下湿愿乞骸骨下从贵人於樊濯虽没。且不朽矣。及今口目尚能言视冒昧干请命在呼吸愿蒙哀怜遂薨。  

济北孝王次王安国之子九岁丧父至孝桓帝建和元年梁太后下诏曰：济北王次以幼年守藩躬履孝道父没哀恸焦毁过礼草庐土席衰杖在身头不枇沐体生疮肿谅ウ已来二十八月自诸国有忧未之闻也。朝廷甚嘉焉书不云：乎！用德彰厥善诗云：孝子不匮永锡尔类今增次封五千户广其土宇以慰孝子恻隐之劳。  

彭城孝王和顷王定之子性至孝太夫人薨行丧陵次毁脊过礼傅相以闻桓帝诏使奉牛酒迎王还宫魏长平侯休太祖族子文帝时为征东将军领扬州刺史休丧母至孝帝使侍中夺丧服使饮酒食肉休受诏而形体益憔悴乞归谯葬母帝复遣越骑校尉薛乔奉诏节其忧哀使归家治丧一宿便葬葬讫诣行在所帝见亲自宽慰之其见爱重如此。  

陈王志思王植之子遭母忧居丧尽哀因得疾病喜怒失常。  

晋扶风武王骏宣帝子有孝行母伏太妃随兄亮在官骏常涕泣思慕。若闻有疾辄忧惧不食或时委官定省。  

新野王歆骏之子谨身履道母臧太妃薨居丧过礼以孝闻。  

齐献王攸文帝之子景帝无子攸为嗣景帝山陵攸年十岁哀动左右大见称叹袭封武阳侯奉景献羊后于别第事后以孝闻及居文帝丧哀毁过礼杖而後起左右以稻米乾饭杂理中丸进之攸泣而不受太后自往勉喻曰：若万一加以他疾将复如何宜远虑深计不可专守一志常遣人逼进饮食後太后有疾既瘳武帝与攸奉觞上寿攸以太后前疾危笃因欷流涕帝有愧焉攸侍帝病有忧戚之容时人以此称叹之攸至性过人有触其讳者辄玄然流涕虽武帝亦惮之每引之同处必择言而後发。  

攸子武闵王ぁ初攸有疾武帝不信遣太医诊候皆言无疾及攸薨帝往临丧ぁ号踊诉父病为医所诬诏即诛医繇是见称遂得为嗣。  

成都王颖武帝子与齐王ぁ诛赵王伦迎太子反正颖遂归邺遣信与ぁ别ぁ大惊驰出送颖至七里涧及之颖住车言别流涕不及时事惟以太妃疾苦形於颜色百姓观者莫不倾心。  

高阳元王安平献王孚之子为北中郎将督邺城守诸军事泰始中入朝以父孚年高乞留供养拜尚书迁仆射。  

长沙厉王武帝子年十五居武帝丧孺慕过礼会楚王玮奔丧诸王皆近路迎之独至陵所号恸以俟玮。  

武陵忠敬王遵威王之子初袭封新宁时年十二受拜流涕哀感左右。  

东安王繇事亲孝居丧尽礼。  

宋建平王景素宣简王宏之子性甚仁厚事母太妃朝夕不违侍养太妃有不安景素傍行蓬与人言ゑゑ常伤其情。  

南齐豫章文献王嶷高帝第二子居帝丧哀号过度眼耳俱出血。  

祁阳县侯子范嶷子也。有孝性丁所生母忧居丧以毁闻。  

武陵昭王晔高帝第五子母罗氏从帝淮阴以罪诛晔年四岁思慕不异成人每恸吐血高帝敕武帝曰：三昧至性如此恐不济汝可与共住每抑割之三昧晔小字也。  

始兴王鉴高帝第十子年八岁丧所生母号慕过人数日中便至骨立豫章文献王闻之抚其身呜咽谓高帝曰：此儿操行异人恐其不济帝亦悲不自胜。  

衡阳王钧高帝第十一子年五岁所生区贵人病便加惨悴左右依常以五色饣半饴之不肯食曰：须待姨差年七岁出继衡阳元王见高帝未拜便涕泗横流高帝执其手曰：伯叔父犹父勿怨所以令汝出继以汝有意堪奉尝故耳即敕外如先给通车雉尾扇等事事依正王区贵人卒居丧尽礼服阕羸骨立登车三上不能升乃止典签曹道人具以闻武帝即幸钧邸见之怆然还谓褚蓁曰：昨见衡阳犹奇毁损卿可数相抚悦先是贵人以花钗厨子并剪刻锦绣中倒炬凤凰莲芰星月之属赐钧以为玩弄贵人亡後每岁时及朔望辄开视再拜哽咽见者皆悲。  

宜都王铿高帝第十六子生三岁丧母及有识问母所在左右告以早亡便思慕蔬食自悲不识母常祈请幽宜求一梦见至六岁遂梦死见一女人云：是其母铿泣向旧左右说容貌衣服事皆如平生闻者莫不欷。  

河东王铉高帝第十九子年三四岁帝昼卧缠铉上高帝腹上弄绳高帝因以绳赐铉及丧帝後铉以宝函盛绳岁时辄开视呜咽流涕人才至凡而有此一至。  

竟陵王子良武帝第二子帝为赣县时与裴后不谐遣人般送后还都邑已登路子良时年少在庭前不悦帝谓曰：汝何不读书子良曰：襄今何处何用读书帝异之即诏后还县。  

晋安王子懋武帝第七子年七岁时母阮淑媛尝病危笃请僧行道有献莲花供佛者众僧以铜[B124]盛水渍其茎欲花不萎子懋流涕礼佛曰：若使阿姨因此和胜愿诸佛令花竟斋不萎七日斋毕花更鲜红视[B124]中稍有根须当时称其孝感。  

南海王子罕武帝第十一子母乐容华尝寝疾子罕昼夜祷祈於时以竹为灯缵照夜此缵宿昔枝叶大茂母病亦愈咸以为孝感所致主簿刘及侍读贺子乔为之赋颂当时以为美谈。  

南丰伯颖胄高帝从祖弟赤斧之子遭父丧感脚疾数年然後能行武帝有诏慰勉赐医药。  

新吴侯景先高祖从子少遭父敬宗丧有至性帝嘉之。  

梁安成康王秀高祖弟年十二所生母吴太妃亡秀母弟始兴王忄詹时年九岁并以孝闻居丧累日不进饮太祖亲取粥授之哀其早孤命侧室陈氏并母二子陈亦无子有母德视二子如亲生焉。  

临川静惠王宏高祖弟也。宏所生母陈太妃寝疾宏与母弟南平元襄王伟侍疾衣不解带每二宫参问辄对使泣涕及太妃薨水浆不入口者五日高祖每临幸慰勉之伟虽奉诏而毁瘠殆不胜丧先是齐末宏避难潜伏与太妃异处每遣参太妃消息，或谓宏曰：逃难须密不宜往来宏衔泪答曰：乃可无我不可於此事废。  

鄱阳忠烈王恢高祖弟也。有孝性初镇蜀所生费太妃犹停都下後於都不豫恢未之知一夜忽梦还侍疾既觉忧惶便废寝食俄而都信至太妃已瘳後。又有目疾久废瞻视有北度道人慧龙得治眼术恢请之既至空中忽见圣僧及慧龙下针豁然开朗咸谓精诚所致。  

恢孙宜丰侯修性至孝年十二丁所生徐氏丧自荆州反葬中江风前後部伍多致沈溺修抱柩长号血泪俱下随波摇荡终得无他葬讫因庐墓次先时山中多猛兽至是绝迹野鸟驯狎栖宿檐宇武帝嘉之以颁告宗室。  

始兴忠武王忄詹高祖弟始数岁所生母吴太妃卒忄詹哀感傍人後为荆州刺史慈母陈太妃薨水浆不入口六日居丧过礼高祖优诏勉之使摄州任。  

忄詹子新喻侯映为淮南太守丁父忧隆冬席地哭不绝声不尝粒惟饮冷水因患症结除太子洗马映弟上黄侯自忄詹不豫侍疾衣不释带言与泪并忄詹薨杖而後起服阕後居太后忧泣血三年。  

桂阳嗣王象高祖兄子容止雅事所生母以孝闻南康简王绩高祖子为江州刺史丁董淑仪忧居丧过礼高祖手诏勉之使摄州任固求解职乃徵授安右将军领石头戍军事寻加护军羸瘠弗堪视事。  

绩子通理生十旬而绩薨至三岁能言见内人分散涕泣相送通理问其故，或曰：此简王宫人丧毕去耳通理便号泣悲不自胜诸宫人丧毕见之莫不伤感为之停者三人焉服阕後见高祖。又悲泣不自胜高祖为之流涕谓左右曰：此儿大必为奇士。  

南海王大临简文帝子年十一遭左夫人忧哭泣毁瘠以孝闻。  

义安王大昕间文帝子始四岁母陈夫人卒便哀慕毁有。若成人及简文居高帝丧大昕奉慰呜咽不能自胜左右见之莫不掩泣。  

西昌侯藻高祖兄长沙王懿之子懿仕齐为东昏侯所害藻常布衣蒲席不食鲜禽非在公庭不听音乐高祖每以此称之。  

吴平侯景高祖从父弟父崇之为东阳太守遇害景八岁随父在郡居丧以毁闻。  

景子励为太子洗马以母忧去职殆不胜丧每一思至必徒步之墓或遇风雨仆卧中路坐地号恸起而复前家人不能禁景特所锺爱曰：吾百年後其无此子乎！使左右节哭服阕除太子中舍人景薨於郢镇，或以路远秘其凶问以疾渐为辞励乃奔波届於江夏不进水浆七日庐於墓所亲友隔绝会叔父昙下诏狱励乃率昆弟群从同诣大理虽门生故吏莫能识之後袭封吴平侯对扬王命悲恸呜咽傍人亦为陨涕。  

陈鄱阳王伯山文帝子也。丁所生母忧居丧以孝闻後主尝幸吏部尚书蔡徵宅因往吊之伯山号恸殆绝因起为镇卫将军仍谓群臣曰：鄱阳王至性可嘉。又是西第之长豫章已兼司空其亦须迁太尉未及发诏而伯山薨。  

後魏任城康王云   太武帝弟始五岁恭宗薨（太武长子也。文成追尊为景穆皇帝庙号恭宗）号哭不绝声太武闻之而呼抱之泣曰：汝何知而有成人之意後为征东大将军开府徐州刺史以太妃盖氏薨表求解任献文不许云   悲号恸疾乃许之。  

云   子文宣王澄字道镜少而好学父康王薨澄居丧以孝闻後为征北大将军定州刺史孟太妃薨居丧毁瘠当世称之。  

澄子东阿文烈公顺为太常少卿以父忧去职哭泣呕血身自负土时年二十五便有白免丧抽去不复更生世人以为孝思所致澄初为吏部尚书兼右仆射顺後亦为之顺上省登阶向榻见榻甚故问都令史徐仵起仵起曰：此曾经先王坐顺即哽塞涕泗交流久而不能言遂令换之。  

南安王桢景穆之子也。性忠谨事母以孝闻高祖赐帛千匹以褒之。  

彭城王勰字彦和献文帝之子生而母潘氏卒其年献文丧及有所知启求追服文明太后不许乃毁瘠三年弗参吉庆孝文大奇之。  

临淮王提为梁州刺史以贪纵削除加罚徙配北镇久之提子员外郎颖免冠请解所居官代父边戍孝文不许。  

提子济南王昌好文学居父母丧哀号孺慕悲感行人。  

昌子诏封济南王为东道行会尔朱荣入雒杀害元氏遂奔於梁及知庄帝践祚以母老请还辞旨恳切梁武帝惜其人才。又难违其意遣其仆射徐勉私劝留曰：死犹愿北况於生也。乃以礼遣性至孝自经违离不进酒肉容貌憔悴见者伤之。  

艾陵伯苌子子华母房氏曾就亲人饮食夜还大吐人以为中毒母甚忧惧子华遂掬吐尽啖之其母乃安。  

饶阳男遥京兆王子推之子为左卫将军宣武初遭所生母忧表请解任诏以馀尊所厌不许。  

冯翊王亨年十二恭帝在储宫引为交友大统末袭父季爵邑千户授拜之日悲痛不能自胜。  

北齐清河王岳神武从父弟仕魏为京畿大都督元象元年遭母忧去职岳性至孝尽力色养母。若疾衣不解带及遭丧哀毁骨立神武深以忧之每日遣人劳勉。  

宣城郡公高祖弟赵郡王琛之子生三旬而孤为高祖所爱养於宫中令游娘母之至四岁未尝识母其母则魏华阳公主也。有郑氏者母之从母姊妹之女戏语曰：汝是我姨儿何因倒亲游氏因问访遂精神不怡高祖甚以为怪疑其感疾欲命医看之对曰：儿无患苦但闻有所生欲得见高祖惊曰：谁向汝道耶具陈本末高祖命元夫人令就宫与相见前跪拜因抱颈大哭高祖甚以悲伤语平秦王归彦曰：此儿天生至孝我儿子无有及者遂为休务一日初读孝经至资於事父辄流涕欷十岁丧母高祖亲送至领军府为发丧举声殒绝哀感左右三日水浆不入口高祖与武明娄皇后殷勤敦譬方渐顺旨居丧尽礼持佛像长斋至於骨立杖而后起高祖令常山王共卧起日夜说喻之并敕左右不听进水虽绝清氵敕午後辄不肯食繇是高祖食心唤同案其见愍惜如此居高祖丧哭泣呕血及壮将为婚娶而貌有戚容世宗谓之曰：我为尔娶郑述祖女门阀甚高汝何所嫌而精神不乐对曰：自痛孤遗常深膝下之慕方从冠弥用感切言未卒呜咽不自胜世宗为之悯然天统中追赠父琛假黄钺母元氏赵郡王妃谥曰：贞昭华阳长公主如故有司备礼仪就墓拜授时隆冬盛寒跣步号哭面皆破裂呕血数升及还不堪参谢帝亲就第博问博陵王济神武第十二子尝从文宣巡幸在路忽忆太后遂逃归帝怒临以白刃因此惊。  

平秦王归彦高祖族弟嫡母康氏所生母王氏并为太妃善事二母以孝闻（是时南阳王绰兄弟皆呼父为兄兄嫡母为家家乳母为姊姊妇为妹妹）。  

後周邵惠公颢文帝之长兄性至孝居德皇后丧哀毁过礼德皇帝与卫可孤战坠马颢与数骑奔救乃免颢遂战没保定初追封焉颢曾孙豳公广母李氏以广患弥年忧而成病因此致卒广居丧更加绵笃及以毁薨世称母为广病广为母死慈孝之道极於一门高祖素服亲临百僚毕集故吏仪同李信等上表论其忠孝其宿志期以窀穸之礼庶存俭约伏愿听许诏从之遂赠本官加太保葬於陇右。  

齐王宪所生达步干氏蠕蠕人建德三年册为齐国太妃宪有至性事亲以孝闻太妃旧患风热屡经发动宪衣不解带扶持左右宪或东西从役每心惊其母必有疾乃驰使参问果如所虑。  

隋赵王杲炀帝幼子性至孝尝见帝风动不进膳杲亦终日不食。又萧后当灸杲先请试炷后不许之杲泣请曰：后所服药皆蒙尝之今灸愿听尝炷悲咽不已后竟为其停灸繇是尤爱之。  

燕王亻炎元德太子次子母曰：大刘良娣炀帝於诸孙中特所锺爱良娣早终亻炎每至忌日未尝不流涕呜咽帝繇是益以奇之。  

唐韩王元嘉年十五在潞州闻大妃病便涕泣不食至京发丧哀毁过礼太宗嗟其至性屡慰勉之。  

道王元庆事母以孝闻高宗显庆中太妃薨上表请躬修坟茔诏不许之。  

薛王业母终从母贤妃亲鞠养之至是迎贤妃出外宅事之甚谨同母妹淮阳凉国二公主公主早卒业抚爱其子逾於已子睿宗以业孝友特加亲爱。  

信安郡王少有志尚事继母甚谨抚继母所生弟祗等以友爱称玄宗开元中丁母忧去官起复授瀛州刺史。又上表固终丧制许之。  

高平王道立孙涵有名宗室代宗宝应元年初平河朔拜涵左庶子兼中丞河北宣慰使丁母忧起复本官而往每至州县邮驿公事之外都不发言蔬食饮水席地而息使还固请罢官终丧制代宗以其毁瘠许之。  

嗣曹王皋奉太妃郑氏以孝闻後为衡州刺史时坐小法御史覆讯惧贻太妃忧出则素服入则公服言貌如平常太妃不之知也。及为潮州刺史诡词谓迁官属杨炎贬官在道知皋事直後炎作相复以为衡州刺史方。且以事白太妃因泣下具言非疾不敢有闻其沈密重慎如此比贞元初为江陵尹乃请归东都丧德宗使中使吊之赠皋父右仆射母郑氏曹国太妃既葬朝於京师诏还镇出东都将以拜墓观者荣之。  

後唐昭义节度使李嗣昭太祖弟克柔之子在昭义为梁师所围及庄宗解夹城之围嗣昭知太祖弃世号踊毁瘠殆不胜丧。  

## ●卷二百六十八  

○宗室部　来朝辅政就国来朝  

定晨省为子之道也。春朝秋觐事君之义也。盖所以正班爵而有叙训上下而为典者焉自汉氏之世戚藩列树连城布土分王同姓慎简僚き为之傅相虽违颜於咫尺而存心於象魏故得岁自入谒时或召对恭上之体无越於常度展亲之忧宛如於家人亦有徵诣行在骏奔祀事忠勤形於贡奉孝弟著於诚明为国邸之表仪推闻望於英哲宜乎！优赐名数加进秩封遂其请求曾无所吝者矣。魏晋而下奉圭觐见者咸以记云：  

汉高祖九年十月楚王交朝未央宫（八年九月自雒阳至长安）。  

十年十月荆王贾楚王交齐王肥来朝。  

惠帝元年淮南王长入朝（长立三年也。）。  

二年十月齐悼惠王肥来朝献城阳郡以益鲁元公主邑。  

文帝二年三月立皇子武为代王参为太原王揖为梁王武後徙为淮阳王。又徙梁王十四年（文帝十五年）入朝十七年十八年比年入朝留（比频也。留谓留在京师）其明年乃之国二十一年入觐参五年一朝凡三朝揖五年一朝凡再入朝。  

景帝二年梁王武入朝（武立二十四年也。）。  

三年梁王武复入朝（武立二十五年也。）。  

四年衡山王勃来朝初吴楚王反王坚守无二心是年吴楚已破王朝帝以为贞信乃劳苦之（劳音来到反）曰：南方卑湿徙王於济北以褒之。  

七年十月梁王武入朝（武立二十九年）帝使使持乘舆驷马迎梁王於阙下（天子副车驾驷马舆即车也。）既朝上疏因留中六年冬梁王武复入朝（武立三十五年也。）上疏欲留帝弗许。  

後二年诸王来朝有诏更前称寿歌舞长沙定王发但张袖小举手左右笑其拙帝怪问之对曰：臣国小地狭不足回旋帝以武陵零陵桂阳属焉。  

武帝元光六年衡山王赐入朝是时淮南王安河间王德入朝（安德史失其年）。  

昭帝元凤中广陵厉王胥入朝益封万户。  

成帝河平中楚孝王嚣入朝正月时被疾帝闵之诏与子男一人俱（从王入朝也。）是时东平思王宇来朝上疏求诸子及太史公书帝以问大将军王凤对曰：臣闻诸侯朝聘考文章正法度非礼不言今东平王幸得来朝不思制节度以谨防危失（危失谓失道而倾危也。）而求诸书非朝聘之义也。诸子书或反经术非圣人或明鬼神信物怪（物亦鬼）太史公书有战国纵横权谲之谋汉兴之初谋臣奇策天官灾异地形塞皆不宜在诸侯王不可予不许之辞宜曰：五经圣人所制万事靡不毕载王审乐道傅相皆儒者朝夕讲诵足以正心虞意（虞与娱同）夫小辩破义大道不通致远恐泥皆不足以留意（泥音乃细反陷滞不通也。）诸益於经术者不爱於王（爱惜也。於王无所惜）对奏天子如凤言遂不与。  

後汉光武中元元年正月东海王疆沛王辅楚王英济南王康淮阳王延赵王于皆来（于音诩。又况于反）二月从封岱山疆因留京师二年冬归国。  

明帝永平二年九月沛王辅楚王英济南王康淮阳王延东海王政来朝。  

六年正月沛王辅楚王英东平王苍淮阳王延琅邪王京东海王政赵王于北海王兴齐王石来朝。  

十一年正月沛王辅楚王英济南王康东平王苍淮阳王延中山王焉琅邪王京东海王政来朝。  

十五年二月帝幸彭城耕於下邳三月徵琅邪王京会良成（县名故城在今下邳县北）徵东平王苍会阳都（县名在今沂水县南）。又徵广陵侯及其三弟会鲁祠东海恭王陵。  

章帝建初七年正月沛王辅济南王康东平王苍中山王焉东海王政琅邪王宇来朝。  

元和二年九月徵济南王康中山王焉会祭尝。  

三年正月北巡狩济南王康中山王焉西平王羡六安王恭乐成王党淮阳王丙任城王尚沛王定皆从（臣钦。若等按元和二年九月徵济南王康中山王焉其馀史不书来朝年月）。  

章和二年正月济南王康阜陵王延中山王焉来朝安帝延光三年二月幸大山齐王无忌东海王普乐安王延来朝。  

魏文帝黄初四年任城王彰雍丘王植朝京师。  

明帝太和五年冬诏诸王朝京师。  

青龙三年徵燕王宇入朝。  

景初二年徵燕王宇诣京师。  

晋武帝泰始四年太原王瑰入朝赐衮冕之服。  

六年高阳王入朝以父孚年高乞留供养拜尚书迁右仆射。  

咸宁中河间王与诸王俱来朝帝叹可以为诸国表仪。  

惠帝永光二年二月镇南将军楚王玮镇东将军淮南王允来朝（是时秦王柬来朝史不书月）。  

元康九年淮南王允入朝拜骠骑将军。  

宋高祖永初二年长沙王道怜自京口朝正入住殿省。  

後魏献文和平六年十月徵阳平王新城京兆王子推济阴王小新城汝阴王天赐任城王云   入朝。  

後周静帝即位赵王括陈王纯越王达代王盛滕王道来朝。  

唐太宗贞观十一年十一月丁亥潞州刺史韩王元嘉绛州刺史霍王元轨豫州刺史道王元庆并来朝十二年齐州都督齐王入朝因称疾愿留京师。  

十六年十一月癸丑朔梁州都督汉王元昌徐州都督徐王元礼绛州刺史霍王元轨寿州刺史舒王元名扬州都督越王元贞来朝。  

二十年十月徐州刺史霍王元轨许州刺史蒋王恽来朝。  

二十一年十月滑州刺史舒王元名相州刺史赵王贞来朝贡。  

二十二年十月绛州刺史徐王元礼襄州刺史纪王慎来朝。  

梁太祖开平四年十月乙亥东京留守博士友文入觐召之也。  

後唐愍帝应顺元年闰正月癸亥洋王从璋自河中入觐献甲马二十疋。  

○宗室部　辅政  

夫右贤左戚古之道也。自商周之并建子弟以屏王室或入为卿士宰司国政故虽五属之亲而无官盖尚德也。是知熙帝载执国成惟贤明而是当亲羁而并进繇汉而下迄於後周或选自宗英於辅弼典掌衡轴弥纶政治盖有奕叶载德济美垂裕任职兴化式是人望斯固嘏寅亮之业茂焉非特藩翼怀宁之谓也。至或登用非允授受斯失致覆败者亦时有之斯可监也。已。  

商微子启帝乙元子为纣卿士。  

周公旦武王之弟自武王即位旦常辅翼武王用事居多武王九年东伐至孟津周公辅行十一年伐纣至牧野周公佐武王作牧誓破殷入商宫封周公旦於少昊之墟曲阜是为鲁公，公不就封留佐武王及成王即位少在襁褓之中周公恐天下畔周乃践阼代成王摄行政当国成王长能听政，於是周公乃还政於成王就群臣之位（臣钦。若等曰：周公不就封以子伯禽之国其为王卿士者世为周公厉王奔彘时周公与召公立太子静是为宣王二相辅之史阙其名其後庄王时有周公黑肩）毕公高文王之子成王惧太子钊之不任乃命召公毕公率诸侯以相太子而立之。  

卫康叔封冉季载周公母弟皆有驯行，於是周公举康叔为周司寇冉季为周司空以佐成王治皆有令名於天下。  

武公和康叔之後有文章。又能听其规谏以礼自防厉封名也。王时入相於周诗人作淇澳以美之。  

祭公谋父周公之後穆王时为王卿士。  

凡伯周公之裔厉王时为王卿士。  

虢文公文王母弟虢仲之後宣王时为王卿士。  

郑桓公友周厉王少子而宣王庶弟也。（年表云：母弟）幽王以为司徒（幽王八年为司徒）和集周民周民皆说河雒之间人便思之。  

武公掘突桓公子父子为周司徒善於其职国人宜之故作缁衣之诗美其德以明有国善善之功焉王子虎襄王时为太宰。  

汉澎侯（澎东海县）屈中山靖王子武帝时自涿郡太守为左丞相诏曰：夫亲亲任贤周唐之道也。以澎户二千二百封左丞相为澎侯。  

後汉东平王苍光武子明帝时为骠骑将军在朝数载多所隆益而自以至亲辅政声望日重意不自安上疏归职帝优诏不听（疏云：居宰相之位同气之亲馀具宗室退让门）。  

魏邵陵侯真太祖族子文帝黄初三年以真为上军大将军都督中外诸军事迁中军大将军七年与陈群等受遗诏辅政明帝即位累迁大将军司马。  

贞子武安侯爽明帝时为卫武将军帝寝疾乃引爽入卧内拜大将军假节钺都督中外诸军事录尚书事与太尉司马懿并受遗诏辅少主。  

晋安平王孚宣帝次弟为魏太傅武帝受禅诏曰：太傅勋德弘茂朕所瞻仰以光导弘训镇静宇内愿奉以不臣之礼其封为安平王邑四万户进拜太宰持节都督中外诸军事有司奏诸王未之国者所置官属权未有备帝以孚明德属尊当宣化树教为群后作则遂备置官属焉。  

孚子义阳王望为魏司徒武帝泰始三年诏曰：夫尚贤庸勋尊崇茂亲所以体国经化式是百辟也。且台司之重存乎！天官故周建六职政典为首司徒中领军以明德近属世济其美祖考创业翼佐大命出典方任入赞朝政文德既著武功宣畅逮朕嗣位弼道惟明宜登上司兼统军戎内辅帝室外隆威重其进位太尉中领军如故置太尉军司一人参军事六人骑司马五人。又增置官骑十人并前三十假羽葆鼓吹。  

汝南文成王亮宣帝子武帝末为太尉录尚书事遗诏委以後事杨骏索诏视遂不还及骏诛诏曰：大司马汝南王亮体道冲粹通识政理宣翼之绩显於本朝二南之风流於方夏将凭远猷以康王化其以亮为太宰录尚书事入朝不趋剑履上殿增掾属十人给千兵百骑与太保卫对掌朝政。  

亮子西阳王元帝太兴初录尚书事进位太宰领太尉。  

梁王肜宣帝子惠帝元康中为大将军尚书令领军将军录尚书事永康初共赵王伦废贾后诏以肜为太宰守尚书令是时改司徒为丞相以肜为之伦灭诏肜以太宰领司徒。  

齐王攸文帝之子武帝践祚时朝廷草创而攸总管军事抚宁内外莫不景附迁骠骑将军开府辟召礼同三司每朝政大义悉心陈之累迁侍中司空。  

攸子武闵王ぁ惠帝时为平东将军假节镇许昌与成都河间常山新野四王诛赵王伦惠帝反正以ぁ为大司马，於是辅政居攸故宫。  

成都王颖武帝子助齐王ぁ诛赵王伦惠帝以颖为大将军录尚书事ぁ败颖悬执朝政事无巨细皆就邺谘之。  

高密王泰宣帝弟馗之子惠帝永熙初为司空楚王玮之被收泰严兵将救之祭酒丁绥谏曰：公为宰相不可轻动。且夜中仓卒宜遣人参审定问泰从之玮既诛乃以泰录尚书事迁太尉尚书令。  

东海孝献王越惠帝西幸以越为太傅与太宰夹辅朝政让不受怀帝即位委政於越武陵忠敬王遵元帝孙宋高祖义旗兴复朝廷称受密诏使遵总摄万几加侍中大将军移入东宫内外毕敬迁转百官称制书。又教称令书安帝反正更拜太保。  

会稽文孝王道子孝武帝子大元中录尚书六条事寻领司徒安帝践祚有司奏道子宜进位太傅扬州牧中书监假黄钺备殊礼固辞不拜诏内外众事动静谘之帝既冠道子稽首归政。  

宋彭城王义康高祖子文帝即位初为荆州刺史元嘉六年司徒王弘表义康宜还入辅政侍中都督杨南徐兖三州诸军事司徒录尚书事领平北将军南徐州刺史持节如故二府并置佐领兵与王弘共辅朝廷弘既多疾。且每事推谦自是内外众务一断之义康性好吏职锐意文按纠剔是非莫不精尽既专总朝权事决自已生杀大事以录命断之凡所陈奏入无不可方伯以下并委义康授用繇是朝野辐凑势倾天下义康亦自强不息无有懈倦府门每旦常数百乘车虽复位卑人微皆被引接爱惜官爵未尝以阶级私人凡朝士有才用者引入阙下乐为竭力不敢欺负。  

江夏王义恭高祖子文帝元嘉十六年进位司空加侍中都督杨南徐兖三州诸军事司徒录尚书事二十一年进太尉领司徒义恭既小心恭慎。且戒义康之失虽为总录奉行文书而已故文帝安之孝武践阼累加太宰前废帝即位诏曰：总录之典著自前代孝建始年虽并省而因革有宜理存济务朕涉独在躬未涉政道百揆庶务允归尊德太宰江夏王义恭新除中书监太尉地居崇重受遗阿衡实深凭倚冀康庶绩可录尚书事本官监太宰王如故。  

南郡王义宣高祖子孝武帝即位初为中书监都督会豫二州丞相录尚书六条事扬州刺史。  

建平王宏文帝子孝武入嗣以宏为仆射冠军将军中书监宏谦俭周慎礼贤接士明晓政事世祖信仗之。  

南齐竟陵王子良武帝子帝遗诏使子良辅政安成王知尚书事子良素仁厚不乐世务乃推安成诏云：事无大小悉与鸾参议。  

巴陵王宝义和帝西台建以为侍中司空梁王定京邑宣德太后令以宝义为太尉领司徒诏云：不言之化形於自远时人皆云：此实录也。  

後魏江夏公吕道武族弟位外都大官委以朝政大见尊重扶风公处真烈帝之後少以壮烈闻位殿中尚书委以大政甚见尊礼。  

文安公屈国之疏族明元时居门下出纳诏命明元东巡命屈行右丞相命掌军国甚有声誉。  

彭城王勰献《文子》孝文时除侍中长直禁内参决军国大政万几之事无不预焉。  

咸阳王禧孝文末为太尉与司徒彭城王勰司空北海王祥尚书左仆射广阳王嘉等受遗辅政景明二年春诏曰：朕以寡昧夙罹闵凶忧在疚罔知攸济实赖先帝圣德遗泽所覃宰辅忠贤劬劳王室用能抚和上下清肃内外乃式遵复子归政告逊辞理恳至邈然难夺便当励兹空乏亲览机务咸阳王尊唯元叔道性渊凝可进位太保领太尉司空北海王季父英明声略茂举可大将军录尚书事。  

高阳王雍宣武末为太尉孝明即位初侍中于忠以门下议以帝幼年未亲机政太尉高阳王雍属尊望重宜入居西相柏台省决庶政。  

任城王澄明德茂亲可为尚书令总摄百揆。  

清河王怿孝明即位灵太后以怿帝之懿叔德允具瞻委以朝政事拟周霍怿竭力辅佐以天下为己任汝南王悦正光中为侍中太尉孝明诏入居门下与丞相高阳王雍参决尚书奏事。  

东魏孝静天平二年二月以太尉咸阳王坦为太傅以司州牧西河王为太尉。  

三年二月以开府仪同三司华山王鸷为大司马。  

四年正月以汝阳王暹为录尚书事。  

兴和四年四月以太尉彭城王韶为录尚书事。  

武定二年三月以元弼为录尚书事。  

北齐任城王氵皆高祖子自孝昭武成时车驾还邺常令氵皆镇晋阳总并省历司徒太尉并省录尚书事。  

彭城景思王氵攸高祖子皇建初拜大司马兼尚书令转太保武成入承大业迁太师录尚书氵攸明练世务果於断决事无大小咸悉以情。  

赵郡王河清中为司空摄录尚书事累加尚书令拜太尉久典朝政誉望日隆。  

後周晋荡公护太祖之兄邵惠公颢之少子自太祖为丞相立左右十二军总属相府太祖崩後皆受护处分凡所徵发非护书不行护屯兵禁卫盛於宫阙事无巨细皆先断後闻孝闵践祚大司马封晋国公邑万户迁大蒙宰高祖立百官总已於护保定元年以护为都督中外诸军事令五府总於天官。  

○宗室部　就国  

自汉惩亡秦之失尊王子弟魏晋代兴咸进戚属申画邦壤署置官号南面君民奕世传祚所以屏翰王室为磐石之宗也。而史氏或载其就封之始或述其还国之自乃有胜衣疏爵既壮而方出明德入辅辞宠以言归或修觐而旋或被遣而去至於慈爱隆笃恩纪优洽亦并而叙之所以记封建沿袭之异宜典章因革之殊制者已。  

汉营陵侯泽立为琅邪王与齐人田生之国生劝泽急行毋留出关吕太后果使人追之已出即还。  

齐悼惠王肥高祖六年立孝惠二年入朝帝与齐王燕饮太后前置齐王上坐如家人礼（以兄弟齿列不从君臣之礼。故曰：家人也。）太后怒欲鸩之齐王自以为不得脱长安内史士曰：（内史王官士者其名）太后独有帝与鲁元公主今王有七十馀城而公主乃食数城王诚以一郡上太后为公主汤沐邑太后必喜无患矣，於是齐王献城阳郡以尊公主为王太后（为齐王太后言以母礼事之所以自媚也。）吕太后喜而许之置酒齐邸乐饮遣王归国。  

梁孝王武孝文十七年十八年比年入朝留其明年乃之国孝景二十九年入朝帝废栗太子太后心欲以梁王为嗣大臣有所关说太后议格乃辞归国三十五年冬复入朝上疏欲留帝不许乃归国。  

燕刺王旦武帝元狩六年四月与齐王闳广陵厉王胥同日立旦壮大就国。  

淮阳宪王钦宣帝元康三年立宣帝甚爱之元帝即位乃遣之国东平思王宇宣帝甘露二年立元帝即位就国。  

舂陵侯仁以舂陵下湿求减邑内徙元帝初元四年徙封南阳之白水乡犹以舂陵为国名遂与从弟钜鹿都尉回及宗族往家焉。  

仁子敞袭封为庐江都尉族兄安众侯刘崇起兵王莽思恶刘氏徵敞至长安免归国。  

後汉鲁王兴哀王石并建武二十七年就国东海恭王︹建武二年立为皇太子十七年而母郭后废︹不自比频也。留谓留在京师安数陈恳诚愿备藩国十九年封为东海王二十八年就国帝以︹废不以过去就有礼故优以大封兼食鲁郡初鲁恭王好宫室起灵光殿甚壮是时犹存故诏︹都鲁中元元年入朝徙封岱因留京师明年春帝崩冬乃归国。  

沛王辅楚王英济南王康淮阳王延并建武二十八年就国。  

中山王焉以郭太后少子诸王就国焉独留京师三十年徙封中山王永平二年冬诸王来会辟雍归藩诏焉与俱就国从以虎贲官骑焉上疏辞让显宗报曰：凡诸侯出境必备左右故夹谷之会司马以从今五国各官骑百人称足前行皆北军胡骑便兵善射弓不空张发必决皆夫有文事必有武备所以重藩职也。王其无辞。  

东平王苍明帝即位为骠骑将军表乞上将军印绶退就藩国辞甚恳切永平五年乃许还国而不听上将军印绶六年帝幸鲁徵苍从还京师明年阴太后既葬乃归国十一年与诸侯朝京师月馀还国帝临送归宫凄然怀思乃遣使手诏赐国中傅曰：辞别之後独坐不乐因就车归伏轼而吟瞻望永怀实劳我心诵及采菽以增叹息苍建初六年冬上疏求朝明年正月帝许之七年三月大鸿胪奏遣诸王归国帝特留苍赐以秘书列仙图道术秘方至八月饮酎毕有司复奏遣苍乃许之诏赐苍曰：骨肉天性诚不以远近为亲疏然数见颜色情重昔时念王久劳思得还休欲署大鸿胪奏不忍下笔顾授小黄门中心恋恋恻然不能言，於是车驾祖送流涕而诀复赐乘舆服御珍宝舆马钱布以亿万计琅邪王京明帝尤爱幸永平五年乃就国。  

西平王羡章帝遗诏徙封陈王章和二年就国。  

陵安王恭章帝遗诏徙封彭城王章和二年就国。  

乐成王党与章帝同年尤相亲爱章和二年就国下邳王衍有容貌章帝即位常在左右章和二年就国。  

梁王畅明帝尤爱幸章帝缘先帝之意恩宠甚笃和帝即位就国。  

常山王章殇帝延平元年就国。  

清河王庆殇帝延平元年与济北王寿河间王开常山王章就国庆立凡二十五年乃归国（和帝遵肃宗故事兄弟皆留京师有司请遣诸王归藩不忍许之殇帝立乃就国）。  

千乘王伉伉子宠皆薨於京师子鸿嗣顺帝即位始就国。  

魏任城王彰太祖之子文帝即王位彰与诸侯就国彰始以先王见任有功冀因此遂见授用而闻当随例意甚不悦不待遣而去。  

陈思王植黄初元年与诸侯并就国四年来朝是时待遇诸侯法峻任城暴薨诸侯既怀友于之痛植及白马王彪还国欲同路东归以叙隔阔而监国使者不听植发愤告离作诗以赠彪。  

晋东平王为侍中与东安公繇善繇欲擅朝政与汝南王亮不平亮以繇讨杨骏顾望免繇等官遣就国。又镇下邳惠帝西幸遣使者刘虔即拜兖州刺史范阳王徙青州不受命遣将田徽击破走就国。  

太原王辅武帝受禅初封渤海王泰始二年之国下邳王晃泰始二年与太原王瑰之国瑰子河间王初袭父爵咸宁二年就国。  

梁王肜武帝践祚封梁王及之国迁北中郎将（武帝咸宁初遣诸王之国独平原王有笃疾故特诏留之）。  

乐安王鉴泰始中拜越骑校尉咸宁初以齐之梁邹益封因之国服侍中之服。  

汝南王亮繇卫将军侍中出为镇南大将军都督豫州诸军事开府假节之国。  

楚王玮初封始平王太康末徙封於楚出之国都督荆州诸军事。  

赵王伦武帝受禅封琅邪郡王及之国行东中郎将齐王攸为镇军大将军侍中太子太傅武帝诸子并弱太子不令内外属意於攸中书监荀勖从容言于帝曰：百僚内外皆归心於齐王陛下试诏齐王之国必举朝以为不可则臣言有徵侍中冯ヨ。又言曰：陛下遣诸侯之国成五等之制者宜先从亲始莫。若齐王帝既信勖言。又纳ヨ说太康三年乃下诏曰：古者九命作伯或入毗朝政或出御方岳周之吕侯五侯九伯实得征之侍中司空齐王攸明德清畅忠允笃诚以母弟之亲受台辅之任佐命立勋劬劳王室宜登显位以称具瞻其以为大司马都督青州诸军事侍中如故假节将本营千人亲骑帐中司马大车皆如旧增鼓吹一部官骑满二十置骑司马五人馀主者详按旧制施行。  

秦献王柬为镇西将军西戎校尉假节与楚淮南王俱之国。  

淮南王允初封濮阳王拜越骑校尉太康十年徙封淮南仍之国。  

东海王越荡阴之败奔于下邳竟陵王不纳越乃还国。  

後周宣帝大象元年五月以州襄国郡为赵国以齐州济南郡为陈国以丰州武当安富二郡为越国以潞州上党郡为代国以荆州新野郡为滕国邑各一万户令赵王招陈王纯越王盛代王达滕王并之国。  

## ●卷二百六十九  

○宗室部　委任将兵委任  

春秋《传》曰：内姓选於亲盖明德之选异姓为後故有出领方伯式遏外侮入践枢宰允庶政或总戎昭以扈跸或司留务而居守内外之寄於兹为重自非蕴忠力以纯茂耸才望而籍甚诚心笃固上所倚信风明允人用佥属亦何以处股肱之任而裁决万机守宗稷之重而厌伏众志者哉！。  

汉楚元王交高祖同父少弟高祖至霸上封交为文信君从入蜀汉还定三秦诛项籍即帝位交与卢绾常侍上出入卧内传言语诸内事隐谋。  

後汉东平王苍为骠骑将军明帝每巡狩苍常留镇侍卫皇太后。  

吴侍中峻坚弟静之曾孙也。大帝临薨受遗辅政领武卫将军典宿卫封都乡侯。  

晋秦王柬武帝子帝用王佐之谋遣东都督关中楚王玮淮南王允并镇守要害以︹帝室。  

河间王代梁王肜为平西将军镇关中石函之制非亲不得都督关中於诸王为疏特以贤举。  

嗣谯王恬宗室勋望有才用孝武帝时深仗之以为都督兖青冀幽并扬州之晋陵徐州之南北郡军事领镇北将军青兖等州刺史假节。  

宋临川王义庆出为使持节都督荆雍益宁州居上流之重地广兵强资实兵甲居朝廷之半故武帝使诸子居之义庆以宗室令美故特有此授。  

江夏王义恭孝武立加太尉录尚书六条事及立太子东宫文案使先经义恭。  

当阳侯秉後废帝时为散骑常侍丹阳尹与萧道成袁粲褚渊分日入直决机事。  

南齐新吴侯景先高帝从子也。为桂阳国右常侍高帝镇淮阴景先以本官领军主自随防卫城内委以心腹。  

南丰伯赤斧高帝从祖弟也。子颖胄为中书郎高帝以颖胄勋戚子弟除左军将军知殿内文武事得入便殿。  

豫章王嶷居高帝丧不参朝务而言事密谋多见信纳服阕加侍中。  

晋安王子懋武帝永明十一年为征北将军雍州刺史给鼓吹一部豫章王以丧服未毕帝以边州须威望许得奏之。  

始平王遥光郁林王隆昌元年除骁骑将军南东海太守行南徐州事仍除南彭城太守将军如故。又除辅国将军吴兴太守明帝废郁林。又除冠军将军南蛮校尉西中郎长史南郡太守一岁之内频五除并不拜是时帝欲即位诛赏诸事唯遥光共谋议明帝子弟弱小晋安王宝义有废疾故以遥光为扬州居中遥欣居陕西在外权势并在其门遥欣好勇聚蓄武士以为形援。  

梁吴平侯景为人雅有风力长於辞令其在朝廷为众所瞻仰於高祖属虽为从弟而礼寄甚隆军国大事皆与议决。  

後魏辽西公意烈坐事赐死子拔干博知古今父虽有罪道武以枝连宗亲委之心腹有计略屡效忠勤。  

文安公泥子屈与南平公长孙嵩白马侯崔密等并决狱讼。  

安定王弥明元泰常中南巡为奚斤南讨声援诏弥与北新公安同居守乐安王范之长子良梁太武之兄子也。太武未有子尝曰：兄弟之子犹子也。亲抚养之长而壮勇多知常参军国大计。  

东阳公元丕为太尉求致仕诏不许及文成南伐元丕与广陵王羽留守京师并加使持节诏元丕羽曰：留守非贤莫可太尉年尊德重位总阿衡羽朕之懿弟温柔明断故使二人留守京邑授兹二节赏罚在手其祗允成宪以称朕心丕对曰：谨以死奉诏羽对曰：太尉宜专节度臣但可副贰而已帝曰：老者之知少者之决汝何得辞也。孝文为太傅录尚书事时车驾北巡就家拜授元丕留守诏曰：中原始构须朕营视在代之事一委太傅。  

城阳王鸾为凉州刺史朝京师会文帝南讨领镇将军定都雒阳孝文幸邺诏鸾留守。  

赵郡王领吏部尚书太妃韩氏薨孝文诏曰：季代多务情缘理夺既居要任铨衡是荷岂容遂其私志致旷所司可遣黄门郎敦喻令勉从王事朕寻当与之相见拜使持节督南豫郢东荆三州诸军事征南大将军开府豫州刺史及为司州牧孝文南讨诏都督中外诸军事给鼓吹一部甲士三百人出入殿门。  

广陵王羽为太子太保录尚书事孝文将南讨遣羽持节安抚六镇发其突骑夷夏宁悦还领廷尉卿车驾既发羽与太尉元丕留守加使持节及还都议定诏羽兼太尉告於宗室迁京之後北蕃人民多有未悟羽镇抚代京内外肃然帝嘉之。  

高阳王雍为中护军行镇北大将军孝文南伐以雍行镇军大将军总摄留守事。  

任城王澄为吏部尚书时恒州刺史穆泰在州谋反推朔州刺史阳平王阳为主顺表其状孝文召澄入见凝堂曰：得阳平。表曰：穆泰谋为不轨招诱宗室脱或必然迁京甫尔北人恋旧南北纷扰朕雒阳不立也。此事非任城不办可为我力疾向北如其弱也。直往擒翦。若其势强可承制发并肆兵以殄之此虽知王患既是国家大事不容辞也。澄曰：泰等愚惑正恋本为此非有远图臣诚怯弱不惮是辈虽复患忄岂敢有辞谨当罄尽心力继之以死愿陛下勿忧帝笑曰：得任城此行朕复何忧也。遂授节铜虎竹使符御仗左右仍行常州事後迁右仆射南齐遣其太尉陈显达入寇汉阳是时孝文不豫引澄入见清徽堂诏曰：显达侵乱汉阳不安朕不亲行莫攘此贼朕疾患淹年气力忄敝如有非常委任城大事是役必须从朕澄涕泣对曰：臣谨竭股肱之力毕命上报遂从驾南伐。  

澄子嵩孝明时为平南将军表请伐梁诏曰：所陈嘉谋深是良计如当机形可进任将军裁之既而梁武寻克建业乃止。  

阳平王新成长子顺累迁怀朔镇大将军都督三道诸军事北讨诏徵赴京问战伐之事对曰：当仰仗庙使呼韩同渭桥之礼帝叹曰：壮哉！王言朕所望也。北海王详从孝文南伐为散骑常侍帝自雒北巡详常与侍中彭城王勰并在舆辇陪侍左右。又以详行中领军留守给鼓吹一部甲仗三百人兼督营构之务及宣武览政迁侍中大将军录尚书事帝讲武於邺详与右仆射高肇领军於泾留守京师帝礼敬尚隆凭寄无替军国大事总而裁决每所敷奏事皆协允。  

彭城王勰为司徒太子太傅侍中南齐将陈显达内寇孝文亲讨之诏勰使持节都督中外诸军事总摄六师帝不豫勰辞曰：臣侍疾无暇六军须有所事不两兴情力。又竭更请一王总当军要帝曰：戎务侍疾皆凭於汝牵疴如此吾深虑不济安六军保社稷者舍汝而谁何容力更请人以违心寄宗社所赖唯在於汝诸葛孔明异姓受而况汝乎！行次氵育阳帝谓勰曰：吾患转恶汝其努力及至马圈帝疾甚谓勰曰：修短命也。死生大分今吾气力危忄当成不济矣。虽败显达国家安危在此一举社稷所仗唯在汝身霍子孟以异姓受付况汝贤亲可不勉也。乃手诏宣武曰：吾百年之後其听勰辞蝉舍冕遂其冲挹之性也。及宣武即位因以勰为宰辅勰频口陈遗旨请遂素怀宣武对勰悲恸每不许之勰频烦表闻辞义恳切帝难违遗敕遂其雅情犹逼以外任乃以勰为使持节侍中都督冀定幽瀛营安平七州诸军事骠骑大将军开府定州刺史勰仍陈让。又面申前意宣武固执不许乃述职。又齐将陈伯之屯肥口勰往讨之分命诸将频战伯之宵遁勰还京师帝临东堂引见诏勰曰：比凤鸟未至苍黎未化故仰屈尊谟绥怀边附而寇竖昏迷敢斗淮楚叔父英略高明应机殄定凯旋今辰伏慰悲伫勰谢曰：臣忝充戎帅抚安新故而不能宣武导恩威怀遐迩致小竖伯之驱率蚁徒虔刘边堡非唯仰惭天颜实亦俯愧朝列春秋责帅臣实当之赖陛下慈深舍过故使愚臣获免罪责勰频表辞大司马领司徒及所增邑乞还中山有诏不许乃除录尚书侍中司徒如故固辞不免勰雅好恬素不以势利婴心孝文重其事絷维不许虽有遗诏复为宣武留连每乖情愿常凄然叹息以诏旨殷勤亻黾亻免应命後。又录尚书侍中司徒太师勰遂固辞诏曰：盖二仪分象君臣之位形焉上下既位唱和之义生焉自古统天位之主曷尝不赖明师仗贤辅而後燮和阴阳彝伦民物者哉！往而不返者先民诚有之斯所谓独善其身而乱大伦山林之士耳贤人君子则不然也。屈己以安民难身以济物所谓以先知觉後知同尘而与天下俱洁者也。朕猥以冲年纂临宝历实赖叔父拯济之功诚宜永兼将相以纲维内外但逼夺先旨惮违冲挹亻免志割心以遂高素自此水旱乖和阴阳失序是以屈王论道庶燮兹玉烛。且师宰从容无废清尚故周旦复辟而居之尚父期颐以终位王义兼国家理绝独高可遣侍中敦谕宣武。又修家人书於勰曰：讳言奉还告承犹执冲逊讳实庸ウ政术多比辅弼之寄仰属亲尊叔父德望兼重师训所归岂得近遗家国远崇清尚也。便愿纡降特副倾注之心勰不得已而应命。  

常山王素孙晖宣武时为侍中领右卫将军虽无补益深被亲宠凡在禁中要密之事晖别奉旨藏之於匮唯晖入乃开其馀侍中黄门莫有知者。  

北齐赵郡王琛初任东魏为定州刺史及斛斯椿等[C260]结高祖将谋内讨以晋阳根本召琛留掌後事以为并肆汾大行台仆射领六州九酋长大都督其相府政事琛悉决之。  

琛子小名须拔从文宣还晋阳时济南以太子监国因立大都督府与尚书省分理众事仍开府置佐显祖特崇其选乃除侍中摄大都督後因侍宴文宣从容顾谓常山王演等曰：近来亦有如此长史不吾用此长史何如常山王对曰：陛下垂心庶政优贤礼物须拔进居蝉珥之荣退当委要之职自昔以来实未闻如此铨授帝曰：吾於此亦自谓得宜及世祖时为司空摄尚书事突厥尝侵轶至并州帝亲御戎六军进止皆令取节度。  

清河王岳初仕东魏为晋州刺史西南道大都督得绥边之称时岳遇患高祖令还并治疗疾瘳复令赴职及後尔朱兆犹据并州高祖将讨之令岳留镇京师迁骠骑大将军仪同三司。  

岳子劢文宣之从弟也。初除青州刺史拜日文宣戒之曰：叔父前牧青州甚有遗惠故遣汝慰彼黎庶宜好用心无坠声绩劢流涕对曰：臣以蒙幼滥叨拔擢虽竭庸愚惧忝先政帝曰：汝既能有此言吾不虑也。後周广川公测太祖族子太祖为魏丞相以测为右长史委以军国。又令测详定宗室昭穆远近附於属籍历位侍中开府仪同三司。  

广陵郡公孝伯字胡玉测弟深之子其生与武帝同日太祖甚爱之养於第内及长。又与武帝同学武帝尝谓曰：公与我犹汉高与卢绾也。赐以十三环金带自是常侍左右出入卧内朝务皆得预焉孝伯亦竭心尽力无所回避至於时政得失外间细事皆以奏闻帝信委之当时莫比及将诛晋公护密与卫王直图之唯孝伯及王轨宇文神举等颇得参预大军东讨拜内史下大夫令掌留台事军还帝曰：居守之重无忝战功，於是加授大将军每车驾巡幸尝执其手令居守。  

齐殇王宪太祖第五子晋公护执政时雅相亲爱及护诛高祖召宪入免冠拜谢帝谓之曰：天下者太祖之天下也。吾嗣守洪基常恐失坠蒙宰无君凌上将图不轨吾所以诛之以安社稷汝亲则同气休戚共之事不相。  

涉何烦相谢乃诏宪往护第收兵符及诸簿籍等寻以宪为大冢宰隋河间王弘高祖初为後周丞相常置左右委以心腹。  

观德王雄高祖受禅封广平王参预朝政贵宠冠绝一时与高虞庆则苏威称为四贵。  

汉王谅为并州总管高祖幸温汤而送之自山以东至沧海南抵黄河五十二州尽隶焉特许以便宜不拘律令。  

越王侗仁谨元德太子少子炀帝诸孙也。帝每巡幸侗常留守东都。  

唐高祖义师初起授第四子巢王元吉太原郡守封姑臧郡公寻进封齐国公授十五郡诸军事镇北大将军留镇太原许以便宜行事。  

德宗贞元二年八月以睦王府长史嗣虢王则之为左金吾大将军初帝以沈房超为金吾谓宰臣曰：朕不欲独厚外戚亦选宗室子有才行者奖拔之乃特用则之焉。  

梁太祖幸西京制加建昌宫使金紫光禄大夫检校司徒守开封尹博士友文为特进检校太保守开封尹依前建昌宫使充东都留守。  

○宗室部　将兵  

《诗》曰：大宗维翰盖言宗室之藩屏王国也。自成周之并建子弟犬牙相错维持夹辅载祀弥久秦汉而下或委以戎重或命之征伐或赞兴王之业功参於缔构或遏四夷之侮威宣於徼塞所以肃清邦慝震焯王灵磐维之业亦云：茂矣。至有四郊多垒金革未息爰命亲贤兼领督帅慎择副贰大署僚佐资其风望以一群志兹亦周室怀柔之道汉家尊王之旨也。  

秦长安君成乔始皇弟也。始皇八年以成乔将军击赵。  

公子扶苏始皇长子也。始皇二十五年使扶苏北监苏恬军於上郡。  

汉荆王贾高帝五年举九江迎英布兵皆会陔下诛项籍帝因使贾将九江兵与太尉卢绾西南击临江王共尉（共敖之子）。  

燕王泽高祖十一年以将军击陈将王黄封为营陵侯。  

江都易王非初为汝南王吴楚反时非年十五有材气上书自请击吴景帝赐非将军印击吴吴已破徙王江都治故吴国（治谓都之刘濞所居也。）。  

後汉顺阳怀侯嘉光武族兄初随更始征伐为偏将军及攻破宛封兴德侯迁大将军击延岑於冠军降之更始既都长安以嘉为汉中王扶威大将军击持节就国都於南郑众数十万。  

下博侯张齐王石之子永平十六年与奉车都尉窦固等并出击モ奴。  

魏任城王彰太祖子汉末代郡乌桓反彰行骁骑将军讨之悉平。  

陈侯仁太祖从弟从太祖征伐有功累迁征南将军文帝时屯宛权遣将陈邵据襄阳诏仁讨之仁与徐晃攻破邵遂入襄阳使将军高迁等徙汉南附化民於汉北帝遣使即拜仁大将军。又诏仁移屯临颍迁大司马复督诸军据乌江还屯合肥。  

长平侯休太祖族子常从征伐文帝即位夏侯薨以休为镇南将军假节都督诸军事车驾临送帝乃下舆执手而别邵陵侯真太祖族子文帝黄初三年以真为上军大将军都督中外诸军事假节钺与夏侯尚等征孙权击牛渚屯破之。  

吴奋威将军瑜坚季弟静之子以恭义校尉始领兵众是时宾客诸将多江西人瑜虚心绥抚得其欢心建安九年领丹阳太守为众所附至万馀人加绥远将军十一年与周瑜共讨麻保二屯破之後从大帝拒曹公於濡须帝欲交战瑜说帝持重帝不从军果无功迁奋威将军领郡如故自溧阳徙屯牛渚。  

瑜弟征虏将军皎始拜护军校尉领众二千馀人是时曹公数出濡须皎每赴拒号为精锐迁都护征虏将军代程普督夏口黄盖及兄瑜卒。又并其军後吕蒙当袭南郡帝欲令皎与蒙为左右部大都督蒙说帝曰：若至尊以征虏能宜用之吕蒙能宜用蒙昔周瑜程普为左右部督共攻江陵虽事决於瑜普自恃蒙将。且俱是都督遂共不睦几败国事此目前之戒也。帝寤谢蒙曰：以卿为大督命皎为後继擒关羽定荆州皎有力焉。  

皎弟沙羡侯奂皎既卒奂代统其众以蒙武中郎将领江夏太守黄武五年大帝攻石阳奂以地主使所部将军鲜于丹帅五千人先断淮道自帅吴硕张梁五千人为军前锋降高城得二将大军引还拜杨威将军封沙羡侯卒子承嗣以昭武中郎将代统兵领郡卒无子以庶弟壹奉奂後袭业为将孙峻之诛诸葛恪也。壹与全施绩攻恪弟公安督融融自杀壹从镇南迁镇军假节督夏口。  

平南将军辅坚兄之子也。以扬武校尉佐策平三郡策讨丹阳七县使辅西屯历阳以拒袁术并招诱馀民鸠合遗散。又从策讨陵阳生得祖郎等策西袭庐江太守刘勋辅随从身先士卒有功後迁平南将军。  

建德侯韶字公礼坚族孙也。为将军屯京城後封建德侯权称尊号为镇北将军韶为边将数十年善养士卒得其死力。  

丹徒侯桓年二十五拜安东中郎将与陆逊共拒刘备备军众甚盛弥山盈谷桓投刀奋命与逊戮力备遂败走桓斩上兜道截其径要备逾山越险仅乃得免忿恚叹曰：吾昔初至京城桓尚小儿而今迫孤乃至此也。桓以功拜建武将军封丹徒侯奉邑自置长吏。  

建昌侯虑字子智黄武七年封建昌侯後二年丞相雍等奏虑性聪体达所尚日新比方近汉宜进爵称王帝未许久之尚书仆射存上疏曰：帝王之兴莫不褒崇至亲以光群后故鲁卫於周宠冠诸侯高帝五王封列於汉所以藩屏本朝为国镇卫建昌侯虑禀性聪敏才兼文武於古典制宜正名号陛下谦光未肯如旧群寮大小咸用於邑方今奸宄恣睢金鼓未弭腹心爪牙惟亲与贤辄与丞相雍等议咸以虑宜为镇军大将军授任偏方以光大业乃许之，於是假节开府治并州。  

晋阳义成王望字子初泰始中吴将施绩寇江夏边境骚动以望统中军步骑二万出屯龙陂为二方重镇节度加大都督诸军事会荆州刺史胡烈拒绩破之望乃班师俄而吴将丁奉寇芍陂望。又率诸军以赴之未至而奉退拜大司马孙皓率众向寿春诏望统中军二万骑三千据淮北皓退军罢。  

汝南王亮宣帝子为侍中抚军大将军领後军将军统冠军步兵射声长水等营。  

亮子卫将军初从惠帝还雒以征南兵八百人给之特置四部牙门永兴初率众依东海王越讨刘乔有功拜扬武将军。  

楚王玮武帝第五子为卫将军领北军中候谯王恬四子尚之为前将军允之为吴国内史恢之骠骑司马丹阳尹休之襄城太守各拥兵马势倾朝廷。  

南齐豫章王嶷太祖第二子宋末为侍中总管内直卫沈攸之之难太祖入朝堂嶷出镇东府加冠军将军袁粲举兵之夕丹阳丞王逊告变先至东府嶷遣帐内军主戴元孙二千人随薛道渊等俱至石头焚门之功元孙预焉。  

梁安成康王秀太祖子也。高祖义师至新林诸王侯悉自汉赴军高祖以秀为辅国将军是时东昏弟晋熙王宝嵩为冠军将军南徐州刺史镇京口长史范岫行府州事遣使降。且请兵高祖以秀为冠军长史南东海太守镇京口城建康平仍为使持节都督南徐兖州诸军事南徐州刺史。  

临川王宏高祖弟天监四年诏宏都督诸军侵魏宏以帝之介弟所领皆器械精新军容甚盛北人以为百数十年所未之有军次雒口前军克梁城。  

吴平侯景高祖从父弟为南兖州刺史天监四年王师北伐景帅众出淮阳进屠宿豫景丁母忧诏起摄职。  

南康简王绩高祖子普通四年自南兖州刺史徵为侍中云   麾将军领石头戍军事豫章王综普通六年三月为镇北将军南兖州刺史权顿彭城总督众军并摄徐州府事。  

鄱阳忠烈王恢齐明帝时为前军主簿在京师高祖义兵至恢於新林奉迎以为辅国将军三吴多乱高祖命出顿破岗建康平还为冠军将军右卫将军。  

恢子范太清元年六月以前雍州刺史为征北将军总督汉北征讨诸军事。  

邵陵王纶高祖子太清二年八月为安前将军开府仪同三司都督众军以讨侯景。  

临贺王正德太清二年八月为北平将军都督京师诸军屯丹阳郡以备侯景。  

陈遂兴县侯详字文几少出家为桑门善书记谈论清雅高祖讨侯景召详令反初服配以兵马从定京邑。  

南康郡王昙朗梁末为著作佐郎高祖北济江围广陵宿豫人东方光据乡建义乃遣昙朗与杜僧明自淮入泗应赴之齐援大至昙朗与僧明筑垒抗御寻奉命班师以宿豫义军三万济江高祖诛王僧辩留昙朗镇京口知留府事。  

宜黄县侯慧纪字元方高祖从孙从平侯景杜龛除贞威将军通直散骑常侍宣帝大建十年吴明彻北讨败绩以纪为持节智武将军缘江都督兖州刺史临海侯方庆南康愍王子也。宣帝大建二年以广州刺史马靖久居岭表大得人心士马强盛朝廷疑之至是以方庆为仁威将军广州刺史以兵袭靖靖诛进号宣毅将军。  

後魏秦明王翰昭成帝子有豪气年十五便请征伐昭成壮之使领骑二千及长统兵号令严明多有克捷。  

任城王澄孝文时为征北大将军蠕蠕犯塞加澄使持节督北讨诸军事以讨之蠕蠕遁走恒州刺史穆泰在州谋反推朔州刺史阳平王顺为主顺表其状孝文召澄入见凝堂曰：得阳平。表曰：穆泰谋为不轨招诱宗室脱或必然迁京甫尔北人恋旧南北纷扰朕雒阳不立也。此事非任城不办可为我力疾向北如其弱也。直往擒翦。若其势强可乘制发并肆兵以殄之虽知王患既是国家大事不容辞也。澄曰：泰等愚惑正因恋本为此非有远图臣诚怯弱不惮是辈虽复患忄岂敢有辞谨当罄尽心力继之以死愿陛下勿忧孝文笑曰：得任城此行朕复何忧也。遂授节铜虎竹使符御仗左右仍行恒州事及宣武时澄为扬州刺史表请南伐诏发冀定瀛相并济六州二万人马一千五百匹令仲秋之中毕会淮南并寿阳先兵三万委澄经略先是朝议有南伐之意以萧宝夤为东扬州刺史据东城陈伯之为江州刺史戍阳石以澄总督二镇授之节度至是勒兵进讨以东关水冲大岘险要。若东关纵水阳石则合肥有倒悬之急不图大岘则历阳有乘险之援淮陵陆道九山水路并宜经略。  

北海王颢为车骑大将军仪同三司时葛荣南进稍逼邺城太武初以颢为侍中骠骑大将军开府仪同三司相州刺史以御荣。  

江阳王继为平北将军镇摄旧都高车酋帅树者拥部民反叛诏继都督北讨诸军事自淮朔已东悉禀继节度。  

赵郡王为豫州刺史孝文南伐以为使持节车骑大将军都督关右诸军事给铜虎符十。  

高阳王端为安东将军青州刺史是时梁将寇逼徐扬除端抚军将军金紫光禄大夫使持节东南道大使处分军机。  

彭城王勰孝文时为侍中帝南伐以勰行抚军将军领宗子军宿卫左右。  

梁郡公元嘉泰和三年十一月进爵为假王督二将出淮阴陇西公元琛督三将出广陵中山王英正始三年四月为征南将军都督杨徐二道诸军事指授边将时郢州治中督荣祖潜引梁军以义阳应之三关之戍并据城降梁郢州刺史娄悦婴城自守悬瓠城民白早生等杀豫州刺史司马悦据城南叛梁将齐苟仁率众守悬瓠悦子尚华阳公主主并为所劫诏英使持节都督南征诸军事假征南将军出自汝南宣武引英谓之曰：娄悦统御失和铨衡ウ於简授故使郢民引寇关戌外奔义阳孤窘有倒悬之切王国之召虎威名宿震故屈王亲总元戎扫清氛秽昔卫霍以匈奴之故居无宁岁今南疆不靖王不得以屡劳为辞也。英对曰：臣才非韩白识ウ孙吴徒以宗室之长频荷推毂之寄规略浅短失律丧师宜彰子反之戮以谢天下陛下慈深念屦爱等锺牛使臣得同荀伯再生明世誓追孟氏复为後期关郢微寇何足平殄灭贼方略已在臣目中愿陛下勿劳圣虑也。宣武曰：截彼东南再清随楚所望於将军锺离一眚岂足以损大德今王董彼三军朕无忧矣。  

北齐兰陵武王长恭文襄子初为太尉与段韶讨柏谷。又攻定阳韶病长恭总其众前後以战功别封钜鹿长乐乐平高阳等郡公。  

後周晋荡公护高祖时为大蒙宰东征於齐诏曰：神。若轩皇尚云：三战圣如姬武。且曰：一戎弧矢之威干戈之用帝王大器谁能去兵太祖丕承天命造我周室日月所照罔不率从高氏乘[C260]跋扈窃有并冀世济其恶腥秽彰闻皇天震怒假手突厥驱略汾晋扫地无遗季孟势穷伯圭日蹙坐待灭亡鉴之愚智故突厥班师仍屯彼境更集诸部倾国重来星流电击数道俱进期在仲冬同会并邺大蒙宰晋公朕之懿昆任隆伊吕平一宇宙惟公是属朕当亲执斧钺庙庭祗授有司宜勒众军量程赴集进止迟速委公处分，於是徵二十四军及左右厢散隶及秦陇巴蜀之兵诸蕃国兵二十万人帝於庙庭授护斧钺出军至潼关东平郡公神举宣政元年为司武上大夫高祖北伐令神举与原国公姚愿等率兵俱入至云   阳班师及幽州人卢昌期等据范阳反诏神举讨擒之。  

隋卫昭王爽初高祖以为行军元帅步骑七万以备胡出平凉无虏而还。  

高都县侯尚希初仕後周为司宪中大夫高祖总百揆尉迟迥屯兵武陟遣尚希督宗室兵三千人镇潼关唐永安王孝基高祖从父弟武德二年刘武周将宋金刚来寇汾浍夏县人吕崇茂杀县令举兵自称卫王请授於武周以孝基为行军总管讨之。  

淮安王神通高祖从父弟隋末义师起与司竹贼何潘仁合势下县众逾一万自称关中道行军总管从高祖平京师武德元年为山东道安抚大使击字文化及於卫县窦建德既虏化及神通後为建德所陷及建德败复授河北道行台尚书左仆射从太宗平刘黑闼。  

神通子胶东郡公道彦贞观中为岷州都督李靖之击吐谷浑也。诏道彦为赤水道行军总管以讨之道彦季弟梁郡公孝逸光宅元年徐敬业据扬州作乱以孝逸为左玉钤卫大将军扬州行军大总管督军以讨之。  

河间王孝恭高祖从父兄子武德三年为夏州总管令大造舟楫教习水战以图萧铣寻授荆湘道行军总管统水陆十二总管六年辅公┙据江东发兵寇寿阳命孝恭为行军元帅以击之。  

淮阳王道玄高祖从父兄子武德初从太宗击宋金刚王世窦建德以功拜雒州总管五年刘黑闼引突厥寇河北以道玄为山东道行军总管以讨之。  

江夏王道宗道玄从父弟武德初从太宗讨刘武周王世有功贞观三年为大同道行军总管与李靖破颉利可汗及吐谷浑寇边以李靖为昆丘道行军大总管道宗副之。  

隐太子建成高祖子隋末义师起拜左领军大都督引兵略定西河从平长安授抚军大将军东讨元帅将兵十万徇雒阳（臣钦。若等曰：武德元年以後事具储宫将兵门）。  

巢王元吉高祖子武德四年为稷州刺史襄州道行台尚书令太宗征窦建德留元吉围王世充於东都荣王琬玄宗子天宝十四载十一月安禄山叛册琬为元帅以河西节度高仙芝为副元帅统诸军以东征内出钱帛於京师召募十万众号曰：天武健儿旬日而集屯军灞上旌旗营帐连亘二十里照耀於原野。  

嗣虢王巨天宝中坐与史敬忠相识於南宾郡安置属安禄山反陷东都玄宗择将帅十五载二月张自襄阳还见禁中因奏巨宗室中善骑射有谋略玄宗追至京遂以为谯郡太守摄御史大夫河南节度使明日巨称官衔奏谢玄宗惊曰：何得令摄即日诏兼御史大夫巨奏曰：方今艰难恐为贼所诈召臣不知何以取信玄宗劈木契分授之遂以巨兼领岭南黔中南阳三节度使。  

越王系肃宗子代宗乾元二年诏充天下兵马元帅应援军署置所司准式。  

舒王谟代宗子德宗建中四年九月为扬州大都督持节荆襄江西沔鄂等道节度兼诸军行营兵马都元帅赐名谊改封晋王时李希烈悉众攻襄城德宗将遣江西鄂岳之帅进攻蔡州虑无统帅不能齐一乃命焉以兵部侍郎萧复为户部尚书兼御史大夫元帅统军长史旧令有行军长史以复父名衡特更之。又以新除潭州观察使孔巢父为右庶子兼御史大夫充行军左司马以山南东道节度行军司马检校兵部郎中兼御史大夫樊泽为谏议大夫兼御史中丞行军右司马刑部员外郎刘从一为吏部郎中兼御史中丞侍御史韦缵为工部郎中兼御史中丞并充判官兵部员外郎高参为兵部郎中掌书记右金吾大将军浑为检校工部尚书兼御史大夫为中军虞江西节度使嗣曹王皋为前军兵马使鄂岳都团练使李兼为之副山南东道节度使贾为中军兵马使荆南节度使张伯仪充後军兵马使以左神武军使王价为检校太子宾客左卫将军高承谦为检校太子詹事司农少卿郭曙为检校太子左庶子前秘书省著作郎常愿为检校秘书少监并充押衙。  

辉王祚天复三年二月制为天下兵马大元帅。  

嗣覃王景福二年制以为京西招讨使神武大将军李钅岁副之。  

通王（史失其名）乾宁三年二月制以为开府仪同三司判侍卫诸军事。  

梁郢王友开平四年十月检校司徒充左右控鹤都指挥使兼管四蕃将军乾化元年充诸军都虞冀王友谦开平五年四月诏曰：岐未灭关陇多虞宜择亲贤总兹戎重应以关西同雍化延夏等六道兵马并委冀王收管指挥凡有抽差先申西面都招讨使仍别奏闻庶合机权以宁边鄙。  

邵王友诲乾化元年以检校兵部尚书充控鹤二指挥臣钦。若等曰：史阙名使。  

友宁字安仁太祖从子少习诗礼长喜兵法有倜傥之风太祖镇汴累署军职每因出师多命骁果以从友伦太祖仲兄存次子也。帝爱其才气录为皇子署军职领骑卒。  

後唐魏王继岌庄宗子同光二年三月诏充诸道行营都统邺都留守兴圣宫使判六军诸卫事伐蜀置中军以梁汉充军马步都虞兼中军马步都指挥事张廷蕴充中军步军都指挥使牛景章充中军左厢马军都指挥使沈斌充中军右厢马军都指挥使卓瑰充中军左厢步军都指挥使王贽充中军右厢步军都指挥使供奉官李从袭充四面行营中军马步军都监押高品李廷安吕知柔充卫王衙通谒工部尚书任圜翰林学士李愚从魏王出征参预军机。  

秦王从荣明宗子长兴中以本官充天下兵马大元帅。  

## ●卷二百七十  

○宗室部　文学  

易之小畜曰：懿文德《传》曰：人不学不知道盖闵子有将落之叹宣尼著无文之论是知学问之为益文辞之为功其至矣。哉！乃有联华帝裔分晖宗胄外膺维翰之寄居有敏德之美而能探考载籍服膺师训咨求鸿硕周旋儒雅以至贯通六艺多识前言参预述作书法示後藻彰於敏丽属辞尚乎！体要炳焉英发焕乎！成章斯固茂公姓振振之风增时文郁郁之盛者也。  

周公旦武王之弟也。多才多艺作七月鸱之诗大诰微子之命归禾嘉禾康诰酒诰梓材召诰雒诰多士无逸君多方立政及周官仪礼周颂等篇。  

汉楚元王交字游高祖同父少弟也。（言同父知其异母）好书多材艺少时尝与鲁穆生白生申公俱受诗於浮丘伯（白生鲁国奄里人浮丘伯秦时儒生）伯者孙卿门人也。（孙卿姓荀名况为楚国兰陵令汉以避宣帝讳改之曰：孙）後封楚至国以穆生白生申公为中大夫高后时浮丘伯在长安元王遣子郢客与申公俱卒业（卒终也。）文帝时闻申公为诗最精以为博士元王好诗诸子皆读诗申公始为诗传号鲁诗（凡言传者谓为之解说。若今诗毛氏传也。）元王亦次之诗传号曰：元王诗（次谓缀集之）世或有之。  

梁怀王揖文帝少子好诗书帝爱之异於诸子河间献王德景帝子修学好古实事求是（务得事实每求真是也。）从民得善书必为好写与之留其真（真正也。留其正本也。）加金帛赐以招之繇是四方道术之人不远千里（不以千里为远而自至）或有先祖旧书多奉以奏献王者故得书多与汉朝等是时淮南王安亦好书所招致率多浮辨献王所得书皆古文先秦旧书周官尚书礼记孟子《老子》之属皆经传说记七十子之徒所论其学举六艺立毛氏诗左氏春秋博士修礼乐被服儒术造次必于儒者山东诸儒多从游武帝时王来朝献雅乐对三雍宫（辟雍明堂灵台也。）及诏策所问三十馀事其对推道术而言得事之中文约指明。又与毛生等共采周官及诸子言乐事者以作乐记献八佾之舞与制氏不相远其内史丞王定传之以授常山王禹禹成帝时为谒者数言其仪献王采礼乐古事稍稍增辑至五百馀篇。  

淮南王安厉王长之子也。为人好书招致宾客方术之士数千人作为内书二十一篇外书甚众。又有中篇八卷言神仙黄白之术（黄黄金白白银也。）亦二十馀万言武帝方好艺文以安属为诸父辨博善为文辞甚尊重之每为报书及赐（赐谓时赐书也。）尝诏司马相如等视草乃遣（草谓为文之藁草）初安入朝献所作内篇新出上爱秘之使为离骚传（传谓解说之。若毛诗传）旦受诏日食时上。又献颂德及长安都国颂每宴见谈说得失及方技赋颂昏暮然後罢。又有赋八十二篇。  

阳丘侯偃齐悼惠王孙作赋十九篇。  

燕刺王旦武帝子博学经书杂记。  

广川王去惠王越之子景帝孙也。师受易《论语》孝经皆通好文辞。  

红侯富之子辟疆字少卿楚元王之孙也。好读诗属文（属文谓会缀文辞也。）武帝时以宗室子随二千石议论冠诸宗室（议论每出宗室之上也。）清静少欲尝以书自娱不肯仕有赋八篇。  

阳城侯德辟疆子有赋九篇。  

德子向字子政辟疆之孙也。本名更生既冠以行修饬擢为谏议大夫是时宣帝循武帝故事招选名儒俊材置左右更生以通达能属文辞与王褒张子侨等并进对献赋颂凡数十篇会初立梁春秋更生复受梁讲论五经於石渠成帝时向数奏封事迁光禄大夫时帝元舅阳平侯王凤为大将军秉政倚太后专国政兄弟七人皆封为列侯时数有大异向以为外戚贵盛凤兄弟用事之咎而帝方精於诗书观古文诏向领校中五经秘书（言中以别於外）向见尚书洪范箕子为武王陈五行阴阳休咎之应向乃集合上古以来历春秋六国至秦汉符瑞灾异之说记推迹行事连传祸福著其占验比类相从各有条目凡十一篇号曰：洪范《五行传》论奏之天子心知向忠精故为凤兄弟起此论也。然终不能夺王氏之权向有赋三十三篇三子皆好学长子以易教授官至郡守中子赐九卿丞早卒向少子歆字子骏少以通诗属文召见成帝待诏宦者署为黄门郎河平中受诏与父向领校秘书讲六艺传记诸子诗赋数术方技无所不究哀帝初即位大司马王莽举歆宗室有材行为侍中大中大夫贵幸复领五经卒父前业歆乃集六艺群书种别为七略歆及向始皆治易宣帝时诏向授梁春秋十馀年大明习及歆校秘书见古文春秋《左氏传》歆大好之时丞相史尹咸以能治左氏与歆共校经传歆略从咸及丞相翟方进受质问大义初《左氏传》多古字古言学者傅训故而已及歆治左氏引传文以解经转相发明繇是章句义理备焉歆亦湛靖有谋父子俱好古博见︹志（志记也。）过绝於人淮阳宪王钦宣帝子也。好经书法律聪达有材作赋二篇。  

後汉刘般宣帝之玄孙也。王莽败与母流转至武威虽尚少而笃志修行讲诵不怠其母及诸舅以为身寄绝域死生未必不宜苦精。若此数以晓般犹不改业建武八年隗嚣败河西始通般即将家属东至雒阳经学於师门。  

沛王辅光武子也。矜严有法度好经书善说京氏易孝经《论语》传及图谶作五经论时号之曰：沛王通论东平王苍光武子少好学书为骠骑将军是时中兴三十馀年四方无虞苍以天下化平宜礼乐乃与公卿共议定南北郊冠冕车服制度及光武庙堂歌八佾舞数明帝以所作光武本纪示苍苍因上光武受命中兴颂帝甚嘉之以其文典雅特令校书郎贾逵为之训诂及薨诏诰中傅封上苍自建武以来章奏及所作书记赋颂七言别字歌诗并集览焉。  

琅邪王京光武子好经学永平中数上诗赋颂德明帝嘉美下之史官。  

顺阳怀侯嘉光武族兄也。与伯俱学长安习尚书春秋。  

甘里侯敏光武族昆弟通经有行。  

临邑侯复光武兄伯升孙也。好学能文章永平中每有讲学事辄令复典掌焉与班固贾逵共述汉史傅毅等皆宗事之复子余及从兄平望侯毅并有才学永宁中邓太后召毅及余入东观与谒者仆射刘珍著中兴以下名臣烈士传余。又自造赋颂书论凡四篇。  

北海敬王睦光武兄伯升孙也。少好学博通书传光武爱之数被延纳明帝之在东宫尤见幸待入侍讽诵出则执辔性好读书尝为爱玩能属文作春秋旨义终始论及赋颂数十篇。  

平望侯毅北海敬王子也。毅少有文辨安帝时上汉德论十二篇时刘珍邓耽尹兑马融共上书称其美安帝嘉之。  

济南王香光武曾孙也。笃行好经书。  

陈敬王羡明帝子博涉经书有威严与诸儒讲论於白虎殿刘梁宗室子孙尝疾世多利交以邪曲相党乃著破群论时之览者以为仲尼作春秋乱臣知惧今此论之作俗士，岂不愧心其文不存。又著辨和同之论孙祯亦以文才知名。  

魏陈思王植字子建武帝子也。年十岁读诵诗论及辞赋数十万言善属文帝视其文谓植曰：汝倩人邪植跪曰：言出为论下笔成章愿当面试奈何倩人时邺铜爵台新成帝悉将诸子登台使各为赋植援笔立成可观太祖甚异之明帝时植薨诏撰录前後所著赋颂诗铭杂论凡百馀篇副藏内外。  

中山恭王衮武帝子也。少好学十馀岁能属文每读书文学左右尝恐以精力为病数谏止之然性所乐不能废也。每兄弟游娱衮独谭思经典为北海王时黄龙见邺西漳水衮上书赞颂凡所著文章二万馀言才不及陈思王而好与之侔。  

吴孙瑜坚季弟之子好乐坟典虽在戎旅诵声不绝孙承好学有文章作萤火赋行於世。  

晋安平献王孚宣帝次子也。博涉经史汉末丧乱与兄弟处危亡之中箪食瓢饮而披阅不倦。  

扶风王骏宣帝子也。幼聪慧五六岁能书疏讽诵经籍见者奇之能著论与荀ダ论仁孝先後文有可称高阳王睦宣帝弟泰之子也。少好学与元帝及范阳王俱有称於宗室。  

南阳王世子保字景度少有文义好述作。  

范阳王宣帝弟康王绥之子也。少好学驰誉研考经记清辩能言论以宗室选拜散骑常侍。  

东安王繇宣帝子武王之次子也。博学多才。  

齐献王攸文帝子也。少而岐嶷及长清和平允亲贤好施爱经籍能属文善尺牍为世所楷才望出武帝之右宣帝每器之为太子太傅献箴於太子世以为工。  

高阳王睦子彪出继宣帝弟敏少笃学不倦专精学习故得博览群籍终其缀集之务注《庄子》作九州春秋为续《汉书》。又条谯周古史考中凡百二十二事为不当多据汲冢纪年之义亦行於世。  

宋江夏王义恭武帝子也。涉猎文义孝武时每有祥瑞辄上赋颂撰要记五卷起前汉讫晋太元表上之诏付秘阁。  

临川王义庆武帝弟子也。撰徐州先贤传十卷奏上之。又拟班固典叙以述皇代之美义庆性好文义文辞虽不多足为宗室之表招聚文学之士近远必至所著《世说》十一卷撰集林二百卷并行於世文帝与义庆书尝加意斟酌。  

南平穆王铄文帝第四子也。少好学有文才未弱冠拟古三十馀首时人以为亚迹陆机。  

建平宣简王宏文帝第七子也。少而素笃好文集宏子景素少有父风好文章书籍。  

晋熙王文帝第九子前废帝子业立惧祸奔於魏虽学不渊洽览子史前後表启皆其自制魏朝嘉重之。  

南齐豫章王嶷高帝第二子也。嶷有子十六人有文学者子恪子质子显子云   子晖五人恪尝谓所亲曰：文史之事诸弟备之矣。不烦吾复牵率但退食自公无过足矣。子恪少亦涉学颇属文随弃其本故不传文集。  

子范子恪之弟也。为南平从事中郎王使制千字文其辞甚美王命记室蔡注释之自是府中文章皆使具草及为简皇后哀策文词理哀切前後文集三十卷子滂确并少有文章。  

子显好学工文尝著鸿序赋尚书令沈约见而称曰：可谓明道之高致盖幽通之流也。梁武帝雅爱子显文。又嘉其容止吐纳尝从容谓曰：我造通史此书。若成众史可废子显对曰：仲尼赞易道黜八索述职方除九丘圣制符同复在兹日时以为名对。又启撰武帝集并普通北伐记为国子祭酒於学述武帝五经义子显尝为自序其略云：余为邵陵王友恭还京师远思前比即楚之屈宋梁之严邹追寻平生颇好辞藻虽在名无成求心已足。若乃登高目极临水送归风动春朝月明秋夜早雁初莺开花落叶有来斯应每不能己也。且前代贾傅崔马邯郸缪路之徒并以文章显所以屡上歌颂自比古人天监六年始预九日朝晏稠人广坐独受旨云：今云   物甚美卿将不斐然赋诗诗既成。又降旨曰：可谓才子既退谓人曰：一顾之恩非望而至遂方贾谊何如哉！未易当也。每有制作特寡思功须其自来不以力构少来所为诗赋则鸿序一作体兼众制文备多方颇为好事所传故虚声易远子显所著《後汉书》一百卷《齐书》六十卷普通北伐记五卷贵俭传三卷文集二十卷子。  

显子恺才学誉望时论以方其父简文在东宫早引接之时中庶子谢嘏出守建安於宣猷堂饯饮并召时才赋诗同用十五剧韵恺诗先就其辞。又美简文与湘东王令曰：王筠本自旧手後进有萧恺可称信为才子先是太学博士顾野王奉令撰玉篇简文嫌其书详略未当以恺博学於文字尤善使更与学士删改。  

子云   子显之弟也。建武中封新浦县侯自制拜章便有文采梁天监初降爵为子及长勤学有文采弱冠撰《晋书》至年二十六书成百馀卷表奏之诏付秘阁为太子舍人撰东宫新记奏之梁初郊庙未革牲乐辞皆沈约撰至是承用子云   启宜改之敕答曰：此是主者守株宜急改也。仍使子云   撰定敕曰：郊庙歌辞应典诰大语不得杂用子史文章浅言而沈约所撰亦多舛谬子云   作成敕并施用。  

子晖子云   之弟也。少涉学亦有文才尝预重云   殿听制讲三慧经退为讲赋奏之甚见贵重。  

武陵王华高帝第五子也。与诸王共作短句诗学谢灵运以呈帝帝报曰：见汝二十字诸儿作中最为优者但康乐放荡作体不辨首尾安仁士衡深可崇尚颜延之抑其次也。  

鄱阳王锵高帝第七子性谦慎好文章。  

始兴王鉴高帝第十子好学善属文。  

衡阳王钧高帝第十一子性好学善属文琅邪王智深以文章相会济阳江淹亦游焉武帝谓王俭曰：衡阳王须文学当使华实相称不得止取贵游子弟而已乃以太子舍人萧敷为文学钧尝手自写五经部为一卷置於巾箱中以备遗忘侍读贺问曰：殿下家自有坟典复，何须蝇头细书别藏巾箱中答曰：巾箱中有五经既易检阅。且一经手写则永不忘诸王闻而争效为巾箱五经。  

江夏王锋高帝十二子也。十岁能属文武帝时藩邸严急诸王不得读异书五经之外唯得看孝子图而已锋乃密遣人於市里街巷置图籍期月之间殆将备矣。  

[A13C]胄高帝从弟之子也。好文义弟[A13C]基好勇武世祖登烽火楼诏群臣赋诗[A13C]胄诗合旨帝谓[A13C]胄曰：卿文弟武宗室便不乏才。  

曲江公遥欣高帝诸孙也。年十六便博览经史。  

几字德立遥欣之子也。年十岁便能属文作杨公则诔沈约见而奇之子清亦有文才。  

湘东王宝至安陆昭王子也。为左卫将军明帝兄弟一门皆尚吏事宝至粗好文章。  

竟陵王子良武帝第二子也。永明五年移居鸡笼山西邸集学士抄五经百家依皇览例为四部要略千卷令司徒右长史陆惠晓参知事子良所著内外文笔数十卷虽无文采多是劝戒。  

晋安王子懋武帝第七子也。谦让好学撰春秋例苑三十卷奏之世祖敕付秘阁。  

随郡王子隆武帝第八子也。性和美有文才娶尚书令王俭女为妃武帝以子隆能文谓俭曰：我家之东阿也。出实为皇家藩屏。  

昭胄子良之子也。涉书史有父风。  

贲昭胄之弟也。幼好学有文才好著述尝著西京杂记六十卷。  

梁长沙宣武王懿文帝长子也。懿之子藻少立名行志操清洁善属文辞尤好古体自非公燕未尝妄有所为纵有小文成辄弃本。  

骏藻从子也。工文章。  

安成康王秀文帝第七子也。精意学术搜集经记招学士平原刘孝标使撰类苑书未及毕而已行於世世子机家多书博学强记所著诗赋千言世祖集而序之。  

机弟推少清敏好属文深为简文所亲赏南平襄王伟文帝第八子也。幼清警好学制性情几神等论。  

静伟子也。有文才而笃志好学既内足於财多聚经史散书满席手自雠校。  

鄱阳忠烈王恢文帝第九子也。年七岁通孝经《论语》义发摘无遗涉猎史籍。  

范恢子也。温和有器识爱奇玩古招集文才率意题章亦时有奇致。  

宜丰侯修范弟也。筋力贞固风仪严整九岁通《论语》十一能属文鸿胪卿裴子野见而赏之。  

始兴忠武王忄詹文帝第十一子也。忄詹子映年十二为国子生天监十七年诏诸生答策宗室则否帝知映聪解特令问。又日对并见奇谓祭酒袁昂曰：吾家千里驹也。  

上黄侯映弟也。美谈吐简文入居监抚献储德颂。  

吴平侯景子励弱不好弄聚书至三万卷披玩不倦尤好《东观汉记》略皆诵忆刘显执卷策励酬应如流乃至卷次行数亦不差失。  

长沙嗣王业武帝长兄懿之子也。幼而明敏有文集行於世。  

孝俨业子也。聪慧有文才射策甲科除秘书郎太子舍人从幸华林园於座献相风乌华光殿景阳山等颂其文甚美帝深赏异之。  

南康简王绩武帝第四子也。绩子会理少聪慧好文史。  

通理会理之弟也。博览多识有文才尝祭孔文举墓并为立碑制文甚美。  

邵陵隽王纶武帝第六子也。少聪[A13C]博学善属文工尺牍尝预饯衡州刺史元庆和於座赋诗十二韵末句方同广川国寂寞久无声大为武帝所赏曰：汝人才如此何虑无声。  

确纶之次子也。有文才除秘书丞武帝谓曰：为汝能文所以特有此授。  

武陵王纪武帝第八子少勤学有文才属词不好轻华甚有骨气。  

寻阳王大心简文帝第二子也。幼而聪朗善属文南海王大临简文帝第四子也。少而敏慧後入国学明经射策甲科。  

大连大临之弟也。少俊爽能属文与大临入国学明经射策甲科并从高祖行朱方高祖问曰：汝等习骑不对曰：臣等未奉诏不敢辄习敕各给马试之大连兄弟据鞍往还各得驰骤之节高祖大悦即赐所策马及为启谢文词甚美。  

安陆王大春简文帝第六子也。少博涉书记。  

西阳王大钧性厚重年七岁武帝问读何书对曰：学诗因令讽诵即诵周南音韵清雅。  

忠壮世子方等元帝长子也。性爱林泉特好散逸尝著论曰：人生处世如白驹过隙耳一壶之酒足以养性一箪之食足以怡形生在蓬蒿死葬沟壑瓦棺石椁何以异兹吾尝梦为鱼因化为鸟当其梦也。何乐如之及其觉也。何忧斯类良繇吾之不及鱼鸟者远矣。故鱼鸟飞浮任其理性吾之进退常在掌握举手惧触摇足恐坠。若使吾终得与鱼鸟同游则去人世间如脱屣耳方等注范《後汉书》未就所撰三十国春秋及静住子行於世。  

大圜简文帝二十子也。元帝尝自问五经要事数十条大圜辞约指明应答无滞帝甚叹美之因曰：昔河间好学尔既有之临淄好文尔亦兼之然东平为善弥高前载吾重之爱之尔当效焉。  

方诸元帝第二子也。幼聪警博学明老易。  

後梁安成王欣幼聪警博综坟籍善属文後入周因与柳信言当明帝之世俱为一时文宗有集三十卷陈衡阳献王昌高帝第六子也。雅性聪辩。  

吴郡杜之伟授昌以经书一览便诵明於义理剖析如流。  

永阳王伯智世祖第十二子也。少敦厚有器局博涉经史。  

新蔡王叔齐高宗第十一子也。风采明赡博涉经史善属文。  

晋熙王叔文高宗第十二子也。好虚誉博涉经史。  

淮南王叔彪高宗第十三子也。少聪慧善属文。  

岳阳王叔慎高宗第十六子少聪敏十岁善属文後主尤爱文章叔慎与衡阳王伯信新蔡王叔齐等日夕陪侍每应诏赋诗尝被嗟赏。  

南康愍王昙朗子方庆少清警涉猎书传。  

後魏河间公齐烈帝之玄孙也。齐之孙志少清辩览书传颇有文才。  

东阳公丕文帝诸孙也。孝文时车驾南伐留守京师及帝还代丕请作歌诏许之歌讫帝曰：公伺朕还车故亲歌述志今经构既有次第故暂还旧京愿後时亦同兹。  

秦明王翰昭成子也。翰子觚使於慕容垂垂末年政在群下遂止觚待之甚厚因留心学业国人咸重之彭城王勰献《文子》也。从幸代都次於上党之铜山路旁有大松树十数根时孝文进纟散遂行而赋诗令人示勰曰：吾作诗虽不七步亦不言远汝可作之比至吾所可就之也。时勰去帝十馀步遂。且赋。且行未至帝所而就《诗》曰：问林松林松经几冬山川何如昔风云   与古同帝大笑曰：汝此诗亦调责吾耳。又从孝文征沔北大破梁军帝令勰为露布勰辞曰：臣闻露布者布於四海露之耳目必须揄扬威略颁示天下以臣小才岂足大用帝曰：汝亦为才达但可为之及就类帝文有人见者咸谓御笔帝曰：汝所为者人谓吾制非兄则弟谁能辩之勰对曰：子夏被骒於先圣臣。又荷责於今来。又敦尚文史物务之暇披览不辍撰自古帝王贤达至於魏世子孙三十卷名曰：要略。  

清河王怿孝《文子》也。博涉经史兼综群言有文才善谈理为显忠录二十卷。  

京兆王愉孝《文子》也。好文章颇著诗赋时引才人宋世景李神祖莹邢晏王遵业张始均等共申宴喜招四方儒学宾客严怀真等数十人馆而礼之。  

北齐襄城景王氵育神武第八子也。氵育子亮性恭孝好文章。  

河南康舒王孝瑜文襄长子也。谦厚爱文学读书敏速十行俱下。  

河间王孝琬文襄第三子琬之子正礼幼聪[A13C]能诵左氏春秋齐亡迁绵州卒。  

赵郡王琛後主子也。琛之子励已勤学尝夜久方罢世祖时为太尉久典朝政清贞自守誉望日隆渐被疏忌乃撰古之忠臣义士号曰：要言以致其意。  

後周齐殇王宪太祖第五子少与高祖受诗传咸综机要得其指归尝以兵书繁广难求指要乃自刊定为要略五篇至是表陈高祖高祖览而称善。  

贵殇王子也。少聪敏涉猎经史始读孝经便谓人曰：读此一经足为立身之本。  

宋献王政文帝子也。幼而敏达年七岁诵孝经《论语》毛诗尚书。  

赵僭王招文帝子也。幼聪[A13C]博涉群书好属文学庾信体词多轻。  

滕简王文帝次子也。少好经史解属文所著文集颇行於世。  

隋高祖族弟子崇少好学涉猎书记。  

士达高祖族子少聪敏有学行。  

滕穆王瓒好书爱士甚有令名瓒子温字明留作事从容温厚好学解属文既而作零陵赋以自寄其辞哀思帝见而怒之转徙南海。  

燕王亻炎字仁安元德太子昭之次子敏慧好读书尤重儒素造次所及有。若成人。  

唐江夏王道宗高祖从父兄子也。晚年好学为当代所重。  

汉王元昌高祖第七子也。少好学。  

韩王元嘉高祖第十一子也。少好学聚书至万卷。又采碑文古迹多得异本。  

霍王元轨高祖第十四子也。少多才艺太宗谓魏徵曰：卿以元轨前代谁比徵曰：经书文雅亦汉之间平也。前後为刺史至州唯闭阁读书吏事责成长史司马。  

邓王元裕高祖第十七子好学善谈名理。  

鲁王灵蔓高祖第十九子有美誉好学。  

吴国公孝逸淮安王神通子也。少好学解属文。  

濮王泰太宗第四子少善属文太宗以泰好士爱文学特令就府别置文学馆任自引召学士贞观十二年奏请撰括地志遂奏引著作郎萧德言秘书郎顾裔记室参军蒋亚卿功曹参军谢偃等就府修撰成五百五十卷奏上太宗阅而嘉之乃下诏曰：地记之设由来尚矣。区外具於《山海经》内陈於夏载职方王制才举淮夷汉志晋国略记郡国自兹以降著作实繁或学非博通多所遗阙或地分南北雅有短长求其折中无闻尽善左武侯大将军雍州都督魏王泰体业贞固风鉴凝邈学综策府文冠词林乐善表於夙夜好士彰於吐握讨论坟典详言儒雅博采方志得之於旧闻旁求故老考之於传信内殚九服外极八荒宪章之规条目有序兼苞戎夏之域今古无遗简而能周博而尤要足以度越前载垂之不朽宜加褒锡以申奖劝可赐物一万段其书。且付秘阁初泰好学爱文章司马苏勖以自古英王多引宾客以著述为美遂劝泰表请修撰诏许之，於是大开馆宇广召时俊卫尉供帐光禄给食朝士学涉者多被奏追赴贵游子弟更相因致人物臻凑门庭。若市泰稍悟过盛欲其速成，於是分道计州纟番缉统录至是凡四年尽成撰缉之人咸加给颁赐。  

黄国公讠巽韩王元嘉子讠巽少以文才见知弘文阁学士孟利贞尝称讠巽文章云：虽刘之周思茂亦不能过也。诸王子中与琅邪王冲为一时之秀冲与讠巽父子书籍最多皆文句详定秘阁所不及也。虢王凤玄孙则之少以宗室历官试太常丞太仆少卿及长好学年五十馀尝执经诣太学听受。  

[A13C]王敫玄宗第十三子读书有文词。  

永王玄宗第十六子聪敏好学。  

後唐秦王从荣为诗与从事高辇等更相唱和自谓章句独步於一时有诗千馀首号曰：紫府集既受元帅之命即令寮佐及四方游士至者各试檄淮南书陈已将廓清宇宙之意。  

## ●卷二百七十一  

○宗室部　武勇刚正武勇  

夫之述於周雅仡仡之著於秦誓皆武勇之谓也。矧乃挺生公族夹辅王室而特资异禀雄材杰出或参预缔构功宣戎旅或遭罹否厄事以戡济或扬威以克敌或奋怒以屏盗维城之重垣翰之寄，於是乎！在矣。然而武者取其止戈勇者谓之达德矜能恃力古人所戒。故曰：天下有事用之於战胜天下无事用之於礼义苟异，於是虽有过人绝伦之艺搏熊扛鼎之力足为乱亡之本可不慎乎！。  

汉淮南厉王长高帝少子早失母尝附吕后孝惠吕后时以故得幸无患然尝心怨辟阳侯（审食其）不敢发及孝文即位三年入朝厉王有材力扛鼎乃往诣辟阳侯辟阳侯出见之即日α金椎椎之（谓以金椎藏置α中出而椎之）命从者刑之（直断其首也。）驰诣阙下肉袒谢曰：臣母不当坐赵时事辟阳侯力能得之吕后不争罪一也。赵王如意子母无罪吕后杀之辟阳侯不争罪二也。吕后王诸吕欲以危刘氏辟阳侯不争罪三也。臣谨为天下诛贼报母之仇伏阙下请罪帝伤其志为亲故不治赦之。  

江都易王非孝景之次子也。孝景前二年立为汝南王吴楚反时非年十五有材气上书自请击吴景帝赐非将军印击吴吴已破徙王江都治故吴国（治谓都之刘潭所居也。）以军功赐天子旗元光中匈奴之入汉边非上书愿击匈奴武帝不许非好气力治宫馆招四方豪杰。  

广陵厉王胥孝武次子也。壮大好倡乐逸游力扛鼎空手搏熊彘猛兽。  

後汉陈王宠善弩射十发十中中平中黄巾贼起郡县皆弃城走宠有强弩数千张出军都亭国人素闻王善射不敢反叛故陈独得完百姓归之者众十馀万人。  

魏任城威王彰太祖子也。少善射御膂力过人手格猛兽不避险阻数从征伐志意慷慨太祖尝抑之曰：汝不念读书慕圣道而好乘汗马击剑此一夫之用何足贵也。课彰读诗书彰谓左右曰：丈夫一为卫霍将十万骑驰沙漠驱戎狄立功建号耳何能作博士邪太祖尝问诸子所好使各言其志彰曰：好为将太祖曰：为将奈何对曰：披坚执锐临难不顾为士卒先赏必行罚必信太祖大笑彰北征入涿郡界叛胡数千骑卒至时兵马未集唯有步卒千人骑数百匹用田豫计固守要隙虏乃退散彰追之身自搏战胡骑应弦而倒者前後相属战过半日彰铠中数箭意气益厉乘胜逐北至於桑乾（桑乾县属代郡今北虏居之号索千都）去代二百馀里长史诸将皆以为新涉远士马疲顿。又受节度不得过代不可深进违令轻敌彰曰：率师而行唯利所在何节度乎！胡走未远追之必破从令纵敌非良将也。遂上马令军中後出者斩一日一夜与虏相及击大破之斩首获生以千数彰乃倍尝科大赐将士将士无不喜悦时鲜卑大人轲比能将数万骑观望强弱见彰力战所向皆破乃请服北方悉平太祖尝在汉中而刘备栖於山头使刘封下挑战太祖骂曰：卖履舍儿长使假子拒汝公乎！待呼我黄须来令击之乃召彰彰晨夜进道西到长安而太祖已还从汉中而归彰黄须故以呼之。  

灵寿亭侯真尝猎为虎所逐顾射之应声而倒太祖壮其鸷勇使将虎豹骑讨灵丘贼拔之封灵寿亭侯晋长沙厉王武帝第六子开朗果断才力过人。  

吴昭义中郎将静字幼台坚之季弟坚始举事静纠合乡曲及宗室五六百人以为保障众咸附焉策破刘繇定诸县进攻会稽遣人请静静将家属与策会于钱塘。  

丞相大将军都督中外诸军事峻静之曾孙也。少便弓马精果胆决。  

偏将军领丹阳太守翊大帝弟也。骁悍果烈有兄策风。  

南齐豫章文献王嶷太祖第二子有大成之量当桂阳王范之役太祖出顿新亭垒拔嶷为宁朔将军领兵卫从范率士卒攻垒南嶷执白幡督战屡摧却之及太祖在领军府嶷居清溪宅苍梧王夜中微行欲掩袭宅内嶷左右舞刀戟於中庭苍梧从墙间窥见以为有备乃去。  

长沙威王晃太祖第四子也。少有武力为太祖所爱明二年代兄映为宁朔将军淮南宣城二郡太守初沈攸之事起晃便弓马多从武客赫奕都街时人为之语曰：焕焕萧四纟散世祖尝幸锺山晃从驾以马槊刺道边枯蘖上令左右数人引之银缠皆卷聚而槊不出乃令晃复驰马拔之应手便去每远州献骏马帝辄令晃於华林中调试之。  

鱼复侯子响勇力绝人弯弓四斛力数在园池中帖骑驰走竹树下身无亏伤。  

曲江公遥欣为左将军荆州刺史好勇聚畜武士以为荆援。  

梁西昌侯藻武帝长兄懿之子天监初出为持节都督益宁三州诸军事冠军将军益州刺史时天下草创边徼未安州民焦僧护聚众数万据郫樊作乱藻年未弱冠集僚佐议欲自击之或陈不可藻大怒斩于阶侧乃乘平肩舆巡行贼垒贼聚弓乱射矢下如雨从者举御箭。又命除之繇是人心大安贼乃夜遁藻命骑追之斩首数千级遂平之进号信威将军。  

豫章王综武帝第二子也。有勇力手制奔马。  

庐陵王续武帝第五子也。少英果膂力绝人驰射游猎应发命中帝尝叹曰：此我之任城也。尝与临贺王正德及胡贵通赵伯超等驰射帝大悦。  

永安侯确邵陵王纶之次子也。少骁勇有文才尝在第中习骑射学兵法时人皆以为狂左右，或以进谏确曰：听吾为国家破贼使汝知之除秘书丞太子中舍人锺山之役霍苦战所向披靡群虏惮之确每临阵对敌意气详赡带甲据鞍自朝及夕驰骤往反不以为劳诸将服其壮勇。  

河东王誉昭明太子之第二子也。为湘州刺史幼而骁勇兼有胆气能抚循士卒甚得众心及被围既久虽内外断绝而备守犹固。  

绥建王大挚简文之子也。幼雄壮有胆气及京师陷乃叹曰：大丈夫会当灭虏属奶媪惊掩其口曰：勿妄言祸将及大挚笑曰：祸至此非繇此言。  

後魏西河公敦平文帝曾孙道武初从征名冠诸将後征中山所向无前。  

扶风公处真烈帝之後也。少以壮烈闻位殿中尚书吐京胡曹仆浑等叛招引朔方胡为援处真与高凉王那等讨灭之。  

秦明王翰昭成帝次子少有高气年十五便请征伐昭成壮之使领骑二千及长统兵号令严明多有克捷翰子卫王仪少能舞剑骑射绝人道武幸贺兰部侍从出入登国初从破诸部有战功仪膂力过人弓力将十石陈留公槊大称异时人云：卫王弓桓王槊太武之初育也。道武喜夜召仪入曰：卿闻夜唤乃不怪惧乎！仪曰：怪则有之惧实无也。  

仪弟阴平王烈刚武有智略元绍之逆百僚莫敢有声唯烈出诣绍诈与相附募执明元绍信之自延秋门出遂迎立明元。  

烈弟觚勇烈有胆气少与兄仪从道武侍卫左右使於慕容垂垂末年政在群下遂止觚以求赂道武绝之觚率左右驰还。  

卫王孙祯胆气过人太武时从征蠕蠕忽遇贼别部多少不敌祯乃就山解鞍被马以示有伏贼果疑而避之。  

常山王遵昭成帝孙少而壮勇不拘小节道武初有佐命勋赐爵洛阳公慕容宝之败也。别率骑七百邀其归路繇是有参合之捷。  

陈留王虔昭成帝孙也。姿貌魁伟武力绝伦每以常槊细短大作之犹患其轻复缀铃於刃下其弓力倍加常人以其殊异於世代京武库尝存而志之虔尝临阵以槊刺人遂贯而高举。又尝以一手顿槊於地驰马伪退敌人争取引不能出虔引弓射之一箭杀二三人摇槊之徒亡魂而散徐乃令人取槊而去每从征讨常先登陷阵勇冠当时敌无众寡莫抗其前者。  

河阳王曜道武子武艺绝人与阳平王熙等并督诸军讲武众服其勇。  

阳平王他道武帝孙性谨厚武艺绝人从大武讨胡白龙於河西屠其城别破馀党斩首千级。  

安康县伯均长子忻之性粗武有气力释褐定州平北府中兵参军。  

长寿子鸾以武艺著称频为北都大将。  

常山王素子可悉陵年十七从大武猎遇一猛兽陵遂空手搏之以献帝曰：汝才力绝人当为国立功立事勿如此也。即拜内行阿干。又从平凉州沮渠茂外令一骁将与陵相击两槊皆折陵抽箭射之坠马陵恐其救至未及拔剑以刀戾其颈使身首异处帝壮之即日拜都幢将。  

永昌王彳建明元帝次子姿貌魁壮大武袭蠕蠕越涿邪山诏彳建殿後矢不虚发所中皆应弦而毙威震漠北彳建子仁亦骁勇有父风大武奇之。  

魏兴王融字叔融貌甚短陋骁武过人庄帝谋杀尔朱荣以融为直阁将军。  

任城王云   子嵩为左中郎将从孝文南伐齐将陈显达率众拒战嵩身备三仗免胄直前将士从之显达溃斩获万计嵩於尔日勇冠三军。  

华山王鸷字孔雀文皇帝之後容貌魁壮腰带十围有武艺木讷少言。  

北齐清河王岳神武从父弟初神武与四胡战於韩陵神武将中军高昂将左军岳将右军中军败绩贼乘之岳举麾大呼横冲贼阵高祖方得回师表里奋击因大破贼。  

上党刚肃王涣神武第七子天姿雄杰ㄈ傥不群虽在童幼尝以将略自许神武壮而爱之曰：此儿似我及长力能扛鼎材武绝伦元象中封平原郡公文襄之遇贼涣年尚幼在西学闻宫中ん惊曰：大兄必遭难矣。弯弓而出。  

兰陵武王长恭一名孝文襄第四子累迁并州刺史突厥入晋阳长恭尽力击之芒山之败长恭为中军率骑五百再入周军遂至金墉之下被围甚急城上人弗识长恭免胄示之面乃下弩手救之，於是大捷武士共歌谣之为兰陵王入阵曲是也。後为太尉与段韶讨柏谷。又攻定阳韶病长恭总其众前後以战别封钜鹿长乐乐平高阳等郡公芒山之捷後主谓长恭曰：入阵太深失利悔无所及对曰：家事亲切不觉其遂然帝嫌其称家事遂忌之。  

安德王延宗文襄第五子以平阳之役後主自御之命延宗率右军先战城下擒周开府宗挺及大战延宗以麾下再入周军莫不披靡诸军败延宗犹全军延宗容貌充壮坐则仰偃则伏人笑之乃赫然奋发气力绝异驰骋行阵劲挺。若飞後御周齐王於城北奋大槊往来督战所向无前。  

後周东平公神举文帝族子膂力绝人弯弓数百斤能左右驰射。  

莒庄公雒生少任侠尚武艺及壮有大度好施爱士北州贤俊皆与之游而才能多出其下葛荣破鲜于仲礼乃以雒生为渔阳王领德皇帝馀众时人呼为雒生王善抚将士帐下多骁勇至於阵战莫有当其锋者是以克获常冠诸军尔朱荣定山东收诸豪杰迁晋阳雒生时在虏中荣雅闻其名心惮之为荣所害。  

章武公遵少雄豪太祖爱之及入关遵尝从征伐太祖讨侯莫陈悦以遵为都督镇原州及悦走故塞遵追斩之。  

杞简公连临敌果毅随德皇帝追贼定州战殁。  

齐王宪高祖第五子也。武帝保定中宪为雍州牧及晋国公护东伐尉迟迥为前锋围雒阳宪与达奚武王雄等军於邙山自馀诸军各分守险要齐兵数万人奄出军後诸军震骇并各退散唯宪与雄等率众拒之而雄为齐人所败三军震忄宪亲自督励众心乃安建德五年大举东伐宪为前锋宪渡汾而西及帝於玉璧帝。又令宪率兵六万还援晋州宪遂进军营於涑水齐主攻围晋州昼夜不息间谍还者或云：已陷宪乃遣柱国越王盛大将军尉迟迥开府宇文神举等轻骑一万夜至晋州宪进据蒙坑为其後援知城未陷乃归涑水齐而高祖东辕次於高显宪率所部先向晋州明日诸军总集稍逼城下齐人亦大出兵阵於营南帝召宪驰往观之宪返命曰：易与耳请破而後食帝悦曰：如汝所言吾无忧矣。内史柳昂私谓宪曰：贼亦不少王安得轻之宪曰：宪受委前锋情兼家国扫此逋寇事等摧枯商周之事公所知也。贼虽众其如我何既而诸军俱进应时大溃其後齐王遁走宪轻骑追之既及永安高祖续至齐人收其馀众复据高壁及雒女砦高祖命宪攻雒女破之明日与大军会於介休时齐主已奔邺留其从兄安德王延宗据并州延宗因僭伪号帝围其城宪攻其西面克之擒延宗以功封第二子质为河间王拜第三子ク为大将军仍诏宪先驱趣邺。  

汝南郡公庆卫王直镇山南引为左右庆善射有胆气好格猛兽直甚壮之後从武帝攻河阴先登攀堞与贼短兵相接中石乃坠死而後苏帝劳之曰：卿勇可以贾人也。复从武帝拔晋州齐兵大至庆与齐王宪轻骑觇卒为贼所窘宪挺身而出庆退据汾桥众贼争进庆射之所中人马必倒贼乃稍却及拔高壁克并州下信都禽高氵皆功并居最。  

隋蜀王秀高祖子有胆气多武勇甚为朝士所惮唐淮阳王道玄高祖从父兄子也。武德初从太宗击宋金刚於介州先登陷阵时年十五太宗壮之赏物千段一作贞後讨王世充频战皆捷窦建德至武牢太宗以轻骑诱贼令道玄率伏兵於道左会贼至追击破之。又从太宗转战於水麾戈陷阵直出贼後众披靡复冲突而归太宗大悦命副乘以给道玄。又从太宗赴贼再入再出飞矢乱下箭如猬毛猛气益厉射人无不应弦而倒东都平拜雒州总管後为刘黑闼所擒太宗尝从容谓侍臣曰：道玄终始从朕深入贼阵所向必克意尝企慕所以每阵先登盖学朕也。惜其年少不遂远图因为之流涕赠左骁卫大将军谥曰：壮江夏王道宗道弦从父弟也。武德初从太宗平窦建德破王世充屡有殊效五年授灵州总管梁师都据夏州遣弟洛仁引突厥兵数万至於城下道宗闭门拒守伺隙而战贼徒大败高祖闻而嘉之谓仆射裴寂中书令萧曰：道宗今能守边以寡制众昔魏任城王彰临戎却敌道宗勇敢有同於彼初突厥连於梁师都其都尉设入居五原旧地道宗逐出之振耀威武开拓疆界井地千馀里边人悦服贞观三年为大同道行军总管遇李靖袭破颉利可汗颉利以十馀骑来奔其部道宗引兵逼之徵其执送颉利以数骑夜奔匿於荒谷沙钵罗惧驰追获之遣使送於京师吐谷浑寇边诏右仆射李靖为昆丘道行军大总管道宗与吏部尚书侯君集为之副贼闻兵至走入嶂山已行数千里诸将议欲息兵道宗固请追讨李靖然之而君集不从道宗遂率边师并行倍道去大军十日追击之贼据险苦战道宗潜遣十馀骑逾山袭其後贼表里受敌一时奔溃十四年大军讨高丽令道宗与李为前锋济辽水克盖牟城逢贼兵大至军中佥欲深沟保险待太宗至徐进道宗曰：不可贼赴急远来兵实疲顿恃众轻我一战必摧昔耿不以贼遗君父我既职在前军当须清道以待舆驾李然之乃与壮士数十骑直冲贼阵左右出入同合击大破之（大宗既亲讨高丽初遣营州都督张俭统轻骑先渡辽观贼形势俭惧敌不敢深入道宗固请将百骑觇贼太宗许之因问往还几日对曰：往十日返十日周览十日总经一月望谒陛下遂秣马束兵备历险阻直发辽东城南山观其地形险易安营置阵之所及还贼已引兵过长城断其路道宗斩关而出如期谒见太宗嗟叹曰：贲育之勇何以过此赐金五十斤绢千匹）。  

梁郴王友裕太祖之长子也。气貌雄杰幼即明敏尝从征伐破黄巢於陈。又破贼於冤句後讨蔡寇於氵殷水。又战於斤沟秦宗权来寇也。领军马翼帝於府西板桥大胜之。又从破张至於封丘南破郓之范县寨擒都将尹万荣败魏卒於黎阳临河後唐赠太保从明宗长子性忠勇沈厚摧坚陷阵人罕偕焉。  

晋韩王晖高祖从弟高祖初为河东节度使张敬达之围晋阳也。高祖署晖为突骑都将尝引所部出敌之不意深入敌战虽夷伤流血矢镞贯骨而辞气益励高祖壮之。  

○宗室部　刚正  

夫有景宸极维翰帝室奋立刚毅克扬威望非天资挺特内韫忠亮临事有守居正不挠。又曷能申疾风劲草之节彰烈火真金之操启发愤悱昭著茂烈者乎！繇汉而还可以举至有外属︹炽怙宠干纪权臣跋扈放命肆虐而能激昂正说折挫骄势嫉邪蹈险执义不回乃至恪守官次靡受私请修明职事弗畏强御恶无礼於君侧折诸短於言下赋性质重未尝笑谑斯亦各秉志向以树英声者耳。  

汉朱虚侯章齐王肥子也。高后称制立诸吕为三王擅权用事明年章入宿卫章年二十有气力忿刘氏不得职尝入侍宴饮高后令章为酒吏章自请曰：臣将种也。请得以军法行酒高后曰：可酒酣章进歌舞已而曰：请为太后言耕田高后儿子畜之笑曰：顾乃父知田耳。若生而为王子安知田乎！章曰：臣知之太后曰：试与我言田意章曰：深耕既种立苗欲疏非其种者锄而去之太后默然顷之诸吕有一人醉亡酒章追拔剑斩之而还报曰：有亡酒一人臣谨行军法斩之欲申讽谕也。比之於子顾念也。乃汝也。汝父谓高帝也。既稠也。既种者言多生子孙也。疏立者四散置之令为藩辅也。以斥诸吕也。避酒而逃太后左右大惊业已许其军法亡以罪也。因罢酒自是後诸吕惮章虽大臣皆依朱虚侯刘氏为︹。  

魏任城王彰初治鄢陵脊薄使治中牟及文帝受禅因封为中牟王是後大驾幸许昌北州诸侯上下皆畏彰之刚严每过中牟不敢不速。  

晋成都王颖为车骑将军贾谧尝与皇太子博争道颖在坐厉声呵谧曰：皇太子国之储君贾谧何得无礼谧惧繇此出[A13C]为平北将军镇邺。  

嗣谯王恬为御史中丞值海西废简文帝登祚未解严大司马桓温屯中堂吹警角恬奏劾温大不敬请科罪温视奏叹曰：此儿乃敢弹我真可畏也。恬忠直有局在朝惮之嗣谯王尚之为前将军兄弟俱典兵後将军元显宠亻幸张法顺每宴会坐起无别尚之入朝正色谓元显曰：张法顺驱走小人有何才异而暴被擢当今圣世不宜如此元显默然尚之。又曰：宗室虽多规谏者少王者尚纳刍荛之言况下官与使君骨肉不远蒙眷累世何可坐视得失而不尽言因叱法顺令下举坐失色尚之言笑自。若元显深衔之後符下西府令出勇力二千人尚之不与曰：西藩滨接荒馀寇虏无尝兵止数千不足戍卫无复可分彻者元显尤怒。  

嗣谯王恬为御史中丞值海西废简文帝登祚未解严大司马桓温屯中堂吹警角恬奏劾温大不敬请科罪温视奏噗曰：此儿乃敢弹我真可畏也。恬忠直有局在朝惮之。  

东安王繇性刚毅有威望。  

後魏华山王鸷字孔雀为大司马侍中鸷木讷少言性方厚每息直省闼虽暑月不解衣冠曾於侍中高岳之席咸阳王坦恃力使酒众皆下之坦谓鸷曰：孔雀老武官何因得王鸷答曰：斩反人元禧首是以得之众皆失色鸷怡然如故禧坦之父也。  

艾陵伯苌性刚毅虽有吉庆未尝开口而笑孝文迁都苌以代尹留镇怀朔领大将因别赐苌酒虽拜饮而颜色不泰帝曰：闻公一生不笑今方隔山河当为朕笑竟不可得。  

美阳公晖业为特进中书监录尚书事齐文襄执政尝问之曰：比何所披览对曰：所寿伊霍之传不读曹马之书。  

建中伯志字猛略为雒阳令不避︹御与御史中尉李彪争路俱入见面陈得失彪言御史中尉避承华车盖驻论道鼓剑安有雒阳县令与臣抗衡志言神乡县主普天之下谁不编户，岂有俯同众官趋避中尉孝文曰：雒阳我之丰沛自应分路杨镳自今以後可分路而行及出与彪折尺量道各取其半帝谓邢峦曰：此儿竟可所谓王孙公子不镂自峦曰：露竹霜条故多劲节非鸾则凤其在本枝也。  

东平王字建扶性耿介有气节宣武即位累迁给事黄门侍郎时茹皓始有宠百僚微惮之帝曾於山陵还诏建扶陪乘。又命皓登车皓褰裳将上建扶谏帝推之令下皓恨建扶失色当时壮其忠謇後为度支尚书时宣帝委政於高肇宗室倾惮唯建扶与肇抗衡先自造棺置於厅事意欲舆棺诣阙论肇罪恶自杀切谏肇闻而恶之。  

东河县公顺任城王澄之子起家为给事中时尚书令高肇帝舅权重天下人士望尘拜伏顺曾怀刺诣肇门门者以其年少答云：在坐大有贵客不肯为通顺叱之曰：任城王儿可是贱也。及见直往登床捧手抗礼王公先达莫不怪忄而顺辞吐傲然。若无所睹肇谓众宾曰：此儿豪气尚尔况其父乎！及出肇加敬送之为给事黄门侍郎时领军元义威势尤盛凡有迁授莫不造门谢谒顺拜表而已曾不诣义义谓顺曰：卿何得聊不见我顺正色曰：天子富於春秋委政宗辅叔父宜以至公为心举士报国如何卖恩责人私谢岂所望也。至於朝论得失顺尝鲠言正议曾不阿旨繇此见惮出除平北将军常州刺史顺谓曰：北镇纷纭方为国梗桑乾旧都根本所系请假都督为国捍屏义疑难不欲授以兵官谓顺曰：此朝廷之事非我所裁顺曰：叔父既握国柄杀生繇已自言天之历数应在我躬何得复有朝廷也。义弥忿惮之义既解领军顺累迁侍中初中山王熙起兵讨元义不果而诛及灵太后反政乃得改葬顺侍坐西游园因奏太后曰：臣昨往看中山家葬非惟宗亲哀其冤酷行路士女见其一家七皆为潜然莫不酸泣义妻时在太后侧顺指之曰：陛下奈何以一妹之故不伏元义之罪使天下怀冤太后嘿然不语後营州城民就德兴反使尚书卢同往讨之大败而返属侍中穆绍与顺侍坐因语同之罪同先有近宅借绍绍颇欲为言顺勃然曰：卢同终将无罪太后曰：何得如侍中之言顺曰：同有好宅与要势侍中岂虑罪也。绍惭不敢复言後徐纥间顺於灵太后出顺为护国将军太常卿顺奉辞於西游园纥侍侧顺指谓灵太后曰：此人魏之宰魏国不灭终不死亡纥胁肩而出顺遂抗声叱之曰：尔刀笔小人正堪为机案之吏宁应忝执戟亏我彝伦遂振衣而起灵太后默而不言除吏部尚书兼右仆射与城阳王徽同日拜职舍人郑俨於止车门外先谒徽後拜顺顺怒曰：卿是佞人当拜佞王我是直人不受曲拜俨深怀谢顺曰：卿是高门子弟而为北宫幸臣仆射李思冲尚与王雒诚同传以此度之卿亦应继其卷下见者为之震动而顺安然自得时三公曹令史朱晖素事录尚书高阳王雍雍欲以为廷尉评频烦托顺顺不为用雍遂下命用之顺投之於地雍闻大怒昧爽坐都厅召尚书及丞郎毕集欲待顺至於众挫之顺日高方至雍攘袂抚几而言曰：身天子之子天子之叔天子之相四海之内尊亲莫二元顺何人以身成命投弃於地顺须髯俱张仰面看屋愤气奔涌长欷而不言久之摇一白羽扇徐而谓雍曰：高祖迁宅中土创定九流官方清浊轨仪万古而朱晖小子身为省吏何合为廷尉清官殿下既先皇同气宜遵成旨自有恒规而复逾之也。雍曰：身为丞相录尚书如何不得用一人为官曰：庖人虽不治庖尸祝不得越樽俎而代之未闻有别旨令殿下参选事顺。又厉声曰：殿下必如是顺当依事奏闻雍遂笑而言曰：，岂可以朱晖小人便相忿恨遂起呼顺入室与之极饮顺之容貌不挠皆此类也。北齐赵郡王累拜大尉监与冯翊王润安德王延宗及元文遥奏後主云：和士开不宜仍居内任并入奏太后因出士开为兖州刺史太后曰：士开旧经驱使欲留过百日正色不许数日之内太后数以为言有中官要人知太后密旨谓曰：太后意既如此殿下何宜苦违曰：吾国家事重死。且不避。若贪生苟全令国家扰攘非吾志也。况受先皇遗旨委寄不轻今嗣主幼冲，岂可使邪臣反侧不守之以正何面戴天遂重进言词理恳切太后令酌酒赐正色曰：今论国家大事非为卮酒言讫便出及明日入朝妻子咸谏止之曰：自古忠臣皆不顾身今社稷事重吾当以死效之岂容令一妇人倾危宗庙。且和士开何物竖子如此纵横吾宁死事先皇不忍见朝廷颠沛至殿门。又有人曰：愿殿下勿入虑有危变曰：吾上不负天死亦何恨入见太后太后复以为言执之弥固出至永巷遇兵被执送华林园於雀离佛院令刘桃枝拉而杀之。  

安乐王劢性刚直有才甚为时人所重斛律明月雅敬之每有征伐则引之为副迁侍中尚书右仆射及後主为周师所败劢奉太后归邺时宦官放纵仪同荀子溢尤称宠幸劢将斩之以犭旬太后救之乃释刘文殊窃谓劢曰：子溢之徒言成祸福何得如此劢攘袂曰：今者西寇日侵朝贵多叛繇此辈弄权致使衣冠解体。若得今日杀之明日受诛无所恨也。文殊甚愧。  

唐惠文太子范睿宗子玄宗时王毛仲等本起微贱皆崇贵倾於朝廷诸王每相见假立引待独范见之色庄。  

嗣吴王贞元中为宗正卿性介直每与人言论好面折其短。  

## ●卷二百七十二  

○宗室部　令德  

夫体自帝室齿於宗戚处有叙之美出有藩翰之重自非挺信厚之质流恺悌之誉则何以民望表仪公族哉！麟趾以来封建尤盛乃有粹和中积淑美兼著事神抚人而咸悦守法奉上而匪懈树善以济物推诚而待下劳谦不伐纯俭无骄体仁好施居简多恕行已以周慎处事以方正宽厚以容众贤明而通理是皆宗室之英本枝之秀足以隆王国之垣屏蔼策书之徽誉者已盖夫立爱维亲虽古之义。又曷尝不建贤尚德以成固本之义。  

周公旦者多才多艺能事鬼神。  

卫康叔封冉季载周公母弟也。皆有驯行，於是周公举康叔为周司寇冉季为周司空以佐成王治皆有令名於天下。  

蔡侯胡叔度之子也。度既迁而死胡乃改行率德驯善周公闻之而举胡以为鲁卿士鲁国治。  

汉阳城侯德楚元王曾孙地节中以亲亲行谨厚封为阳城侯子安民为郎中右曹宗家以德得官宿卫者二十馀人德宽厚好施生（言好施恩惠於人而生全之）每行京兆尹事多所平反罪人（反幡也。幡罪人辞使从轻也。）家产过百万则以振昆弟宾客饮食曰：富民之怨也。宗正向初以行修饬擢为谏大夫。  

淮南王安厉王之子为人好书鼓琴不喜弋猎狗马驰骋亦欲行阴德拊循百姓流名誉。  

河间献王德修学好古及薨中尉常丽以闻曰：王身端行治温仁恭俭笃敬爱下明知深察惠於鳏寡大行令奏谥法曰：聪明睿知曰：献宜谥曰：献。  

楚孝王嚣成帝河平中入朝时被疾天子闵之下诏曰：盖闻天地之性人为贵人之行莫大於孝楚王嚣素行孝顺仁慈之国以来二十馀年纤介之过未尝闻朕甚嘉之。  

後汉城阳恭王祉行淳厚宗室皆敬之。  

宜春侯正为人谦逊。  

东海顷王肃恭王︹之子性谦俭循恭王法度肃子孝王臻性敦厚有恩和睦兄弟恤养孤弱至孝纯备仁义兼著。  

楚思王孙般宣帝之玄孙也。初宣帝封子嚣於楚是为孝王孝王生思王衍衍生王纡纡生般自嚣至般积累仁义世有名节而纡尤慈笃般子恺恺子茂皆以礼让至三公也。  

沛王辅光武之子矜严有法度在国谨节终始如一称为贤王明帝爱重数加赏赐。  

琅邪孝王京光武之子京性恭孝好经学明帝尤爱幸赏赐恩宠殊厚莫与为比。  

东平王苍光武之子永平十一年苍朝京师月馀还国明帝遣使手诏国中傅曰：日者问东平王处家何等最乐王言为善最乐其言甚大副是腰腹矣。（腰带十围故明帝言之）。  

彭城王恭敦厚威重举动有节度吏人爱敬之恭子孝王和敬贤乐施国中爱之。  

魏邓哀王冲幼才敏太祖尤爱之冲每见当刑者辄探睹其冤枉之情而微理之及勤劳之吏以过误触罪尝为太祖陈说宜宽宥之辩察仁爱与性俱生。  

吴丹徒侯桓字叔武坚族子河之子器怀聪朗大帝尝称为宗室颜渊。  

都乡侯松丹阳太守翊之子善与人交轻财好施镇巴丘数咨陆逊以得失尝有小过逊面责松松意色不平逊观其少释谓曰：君过听不以某鄙数见访及是以承来意进尽言便变色何也。松笑曰：属亦自忿行事有此，岂有望也。  

假节开府虑大帝子也。性聪体达所向日新以皇子之尊富於春秋远近嫌其不能留意及至临事遵奉法度苍延纳师友过於众望。  

晋安平王孚宣帝次弟也。孚温厚谦逊性通恕以贞白自立未尝有怨於人武帝元会诏孚乘舆车上殿帝於阼阶迎拜既坐帝亲奉觞上寿如家人礼帝每拜孚跪而止之。又给以云   车辇青盖车孚虽见尊宠不以为荣常有忧色。  

高密王泰性廉静不近声色事亲恭谨居丧哀戚谦虚下物为宗室仪表当时诸王惟泰及下邳王晃以节制见称虽并不能振施其馀莫能比焉。  

孝王略泰之子也。孝敬慈顺小心下士少有父风东海献王越泰之子也。少有令名谦虚持布衣之操为中外所宗。  

琅邪王宣帝拜大将军开府仪同三司既戚属尊重加有平吴之功克已恭俭无矜满之色僚吏尽力百姓怀化。  

扶风王骏清贞守道宗室之中最为俊望。  

齐献王攸字大猷少而岐嶷及长清和平允亲贤好施才望出武帝之右宣帝每器之武帝时攸虽未之国文武官属下至士卒分租赋以给之疾病死丧赐与之而时有水旱国内百姓则加振贷须丰年乃责十减其二国内赖之及为骠骑将军时骠骑当罢营兵兵士数千人恋攸恩德不肯去遮京兆主言之帝乃还攸兵攸以礼自拘鲜有过事就人借书必手刊其谬然後反之虽武帝亦惮之每引之同处必择言而後发。  

长沙王。又开朗果断虚心下士甚有名誉河间王少有清名轻财爱士与诸王俱来朝武帝叹可为诸国仪表。  

河间王少有清名轻财爱士与诸王俱来朝武帝会稽文孝王道子少以清淡为谢安所称。  

下邳王晃孝友廉贞谦虚下士甚得宗室之称。  

谯王承为东海太守有犯夜者为吏所拘承问其故答曰：从师受书不觉日暮承曰：鞭挞越以立威名非政化之本使吏送令归家其从容宽恕如此。又小吏有盗池中鱼者纲纪推之承曰：文王之囿与众共之池鱼复何足惜耶。  

宋长沙王道怜子义宗爱士乐施兼好文籍世以此称之义宗子秉泰始中累迁吏部尚书时宗室虽多才能甚寡秉少自砥束甚得朝野之誉为太宗所委临川王义庆性谦虚简素寡嗜欲受任历藩无浮淫之过。  

建平王宠少而素笃学文籍为人谦俭周慎明晓政事。  

南齐豫章王嶷性爱不乐闻人过失左右有投书相告置华中竟不视取火焚之齐库失烧荆州还资评直三千馀万主局各杖数十武帝遣嶷拜陵还过延陵季子庙观沸井有水牛突部伍直兵执牛推问不许取绢一匹横系牛角放归其家为治存宽厚故得朝野欢心及薨群吏中南阳乐蔼彭城刘绘吴郡张稷最被亲礼蔼与竟陵王子良笺曰：道德以可久传声风流以浸远标称虽复青简缔芳未。若玉石之不朽飞翰图藻岂伊雕篆之无氵未丞相冲粹表於天真渊照殆乎！机象经邦纬民之范体国成务之规故以业茂惟贤功高则哲神辉眇邈睿算不遗感缠奉车恨百留滞下官夙禀名节怀恩轸慕望隧结哀辄欲率荆江湘三州僚吏建碑垄首庶徽猷有述茂则方存昔子香淳德留铭江介钜平遗烈堕泪汉南况道尊前往惠积联绵者哉！下官今便反假无繇躬事刊斫须至西州鸠集所资中书侍郎刘绘营办蔼。又与右率沈约《书》曰：夫道宣馀烈竹帛有时先朽德孚遗事金石更非後亡丞相独秀生民旁照日月标胜丘园素履穆於忠义誉应华衮功迹著於弼谐无得而称理绝昭载。若夫日用阒寂虽无取於锱铢岁功宏远谅有寄於衡石窃承贵州士民或建碑表俾我荆南阅感无地。且作纪江汉道基分陕衣冠礼乐咸被後昆。若其望碑尽礼我州之旧俗倾廛罢肆鄙土之遗风，庶几玄烈，或不冫民坠荆江湘三州策名不少并欲各率毫少申景慕斯文之历选惟疑必待文蔚辞宗德佥茂履非高明而谁，岂能骋无愧之辞讠州式瞻之望吾西州穷士一介寂寥恩周荣誉泽遍衣食永惟道荫日月就远缅寻遗烈触目摧心尝谓福齐南山庆锺仁寿吾侪小人贻尘帷盖岂图一旦遂投此请约答曰：丞相风道弘旷独秀生民凝猷盛烈方范伊旦遗之感朝野同悲承当刊石纪功传华千载宜须盛述实允来谈郭有道汉末之匹夫非蔡伯喈不足以偶三绝谢安石素族之台辅时无丽藻迄乃有碑无文文献王冠冕彝伦仪刑内自非一世辞宗难或与此约乃闾鄙人名不入第酬令旨便是以礼许人闻命惭颜已不觉汗之沾背也。建武中第二子子恪约及太子詹事孔犀为文临川王映为扬州刺史国家初创映以少年临神州吏治聪敏府州曹局皆重足以奉禁令自宋彭城王义康以後未之有也。武帝尝问映居家何事映曰：正使刘献讲礼顾越讲易朱广之讲庄老臣与一二诸彦兄弟友生时复击赞以此为乐帝大赏之他日谓豫章王嶷曰：临川为善遂至於斯嶷曰：此大司马公之次弟安得不尔帝仍以玉如意指嶷曰：未。若皇帝之次弟为善最多也。嶷常戒诸子曰：凡富贵少不骄奢以约失之者鲜矣。汉世以来侯王子弟以骄恣之故大者灭身丧族小者削夺邑地可不戒哉！映应接宾客风韵韶美及薨朝野莫不惋惜焉。  

鄱阳王锵和悌美令有宠於武帝在官理事无壅当时称之。  

始兴王鉴为益州刺史不重华饰器服清素有高士风与记室参军蔡仲熊登张仪楼商略先言往行及蜀土人物鉴言辞和辨仲熊应对无滞当时以为盛事。  

南平王锐为左民尚书朝直勤谨未尝属疾上嘉之十年出为持节都督湘州诸军事以赏锐。  

江夏都王铿清恬有学行为南豫州刺史都督二州军事虽未经庶政而雅得人心及镇姑孰於时人发桓温女蒙得金巾箱织金篾为之严器。又有金蚕银茧等物甚多条以启闻郁林敕以物赐之鉴曰：今取往物後取今物如此循环，岂可熟念使长史蔡约自往修复纤毫不犯永明中制诸王年未三十不得畜妾及武帝晏驾後有劝取左右者鉴曰：在内不无使役既先遗何忍而违。  

竟陵王子良少有清尚京邑大水吴兴偏剧子良开仓赈救贫病不能立者第北立廨收养给衣及药子良每劝人善未尝厌倦以此终致盛名子良薨故吏范云   上表为子良立碑事不行。  

南丰县伯赤斧大祖从祖弟也。历官为奉朝请以和谨为太祖所知。  

南康王子通理性慷慨慕立功名每读书见忠臣烈士未尝不废卷曰：一生之内当无愧古人。  

梁文宣侯尚之敦厚有德器仕齐为司徒建安王中兵参军一府称为长者琅邪王僧虔尤善之每事多与议决至天监初追谥文宣侯。  

吴平侯景才辨识断益政佐时盖宗室令望景子励弱不好弄喜愠不行於色性率俭而器度宽裕左右尝将羹正胸前翻之颜色不异徐呼更衣。  

长沙元王弟藻性谦退不求闻达善属文词尤好古体自非公宴未尝妄有所为纵有小文成辄弃本频莅数镇民吏称之推善下人尝如弗及性恬静独处一室床有膝阆宗室衣冠莫不楷则尝以爵禄太过每思屏退门庭寂宾客罕通太宗尤敬爱之。  

桂阳王象容止雅简於交游位丹阳尹始亲庶政举无失德朝廷称之。  

临川靖惠王宏性宽和笃厚在州二十馀年未尝以吏事接郡县世称其长者。  

安成王秀性方静虽左右近侍非正衣冠弗之见繇是亲友及家人咸敬焉秀为平南将军江州刺史将发主者取坚船以为斋舫秀曰：吾岂爱财而不爱士教所繇以牢者给参佐下者载斋物既而遭风斋舫遂破秀有容观每在朝百寮目为仁恕喜愠不形於色左右尝以石掷杀所养鹄斋师请案其罪秀曰：吾岂以鸟伤人在京师旦临公事厨人进食误而覆之去而登车竟朝不饭亦弗之诮也。秀与高祖布衣昆弟及为君臣小心畏敬过於疏贱者高祖益以此贤之及薨故佐吏夏侯等表立墓碑诏许焉当时高才游王门者东海王僧孺吴郡陆亻垂彭城刘孝标河东裴子野各制其文古未之有也。  

南平元襄王伟性多恩惠尤愍穷乏常遣腹心左右历访里闾人士贫困吉凶不举者即遣赡襄平原王曼[A13C]亡家贫无以殡友人江革往哭之其妻儿对革号诉革曰：建安王当知必为营理言未讫伟使至给其丧事得周济焉每祁寒积雪则遣人载樵米随乏绝者即赋给之。  

鄱阳忠烈王恢通恕轻财好施凡历四州所得俸禄随而散之恢子范温和有气识为卫尉卿每夜自巡警武帝喜其劳苦。  

邵陵王纶武帝第六子轻财爱士不竞人利府无储积间有辄求既得即散士亦以此归之。  

武陵王纪少而宽和喜怒不形於色。  

後梁安平王岩性仁厚善於抚接历侍中荆州刺史尚书令。  

东平王岌性敦和而好学。  

义兴王幼有令德能属文时为明帝所爱。  

陈始兴郡王伯茂性聪敏好学谦恭。  

鄱阳王伯山举止雅喜愠不形於色。  

永阳王伯智少敦厚有器局。  

寻阳王叔俨性凝重举止方正。  

後魏华山王鸷有武艺木讷少言性方厚每息直省闼虽暑月不解衣冠。  

松滋侯子华为齐州刺史在官不为矫洁之行。  

阳平王熙聪达有雅操为宗属所钦重。  

乐平王丕少有才为世所称明元爱其器度特优异之。  

乐安王范为长安镇都大将谦恭惠下雅性抚纳百姓称之。  

东平王翰大武之子初封秦王拜侍中中军大将参军典都曹事忠贞雅正百寮惮之。  

淮陵侯大头性谨密文成甚重之。  

常山王素宗属之懿而年老文成每引入访以政事固辞疾归第雅性方正居官五十载终始。若一时论贤之。  

武昌悼王鉴沈重少言宽和好士。  

京兆王继宽和容裕号为长者。  

继子罗字仲纲为散骑常侍虽父兄贵盛而虚已谦退恂恂接物。  

彭城王勰姿性不群小心谨慎初无过失虽居宴处亦无慢色惰容爱敬儒彦倾心礼待清正俭素门无私谒性仁孝咸阳王禧谋反被害後诸子每乏衣食唯勰岁中再三赈给之。  

清河王怿宽仁容裕喜怒不形於色。  

河间公子兰以忠谨见宠孝文初赐爵建阳子。  

京兆王子推孙宽和有度量美容貌风望俨然得丧之间不见於色性清俭不营产业身死之日家无馀财赵郡王谧弟谭性颇强立少为宗室所推敬。  

高阳王雍子轻忽荣利爱玩琴书起家拜通直散骑侍郎。  

广阳简王建子嘉少沈敏喜愠不形於色。  

任城王澄子顺宣武帝时四方无事国富民康豪贵子弟率以朋游为乐而顺笃志爱古性謇谔淡於利北齐平阳靖翼王淹性沈谨以宽厚称。  

齐安王廓字仁弘性长者无过行。  

赵郡王琛除使持节都督定州刺史推诚抚纳拔用士人甚有声誉。  

北平王贞沈审宽恕武成曰：此儿得我凤毛。  

清河王岳长而敦直沈深有器量。  

兰陵王长恭尝入朝而仆从尽散唯有一人长恭独还无所谴罚。  

後周邵公导颢第二子也。导为大将军性宽明善抚御凡所引接人皆尽诚临事敬慎常。若不及太祖每出征讨导常居守深为吏人所附朝廷亦以此重之豳公广文帝曾侄孙时晋公诸子及杞公亮等服玩侈靡逾越制度广独率繇礼则朝野称焉。  

虞国公仲子兴性弘厚有志度虽流离世故而风范可观。  

广川公测性仁恕好施在雒阳之日曾被窃盗所失物即其妻阳平公主之衣服州县擒盗并物俱获测恐此盗坐之以死不认焉遂遇赦免盗既感恩请为测左右及测从孝武西迁事极狼狈此人亦从测入关竟无异志测弟深少丧父事兄甚谨从弟神誉神庆幼孤深抚训之义均同气世亦以此称之。  

东平公神举莅职当官每著声绩兼好施爱士以雄豪自居故得任兼文武声彰内外百寮无不仰其风则先辈旧齿至於今称之。  

隋穆王瓒世有令名於当世时人号曰：杨三郎。  

卫昭王爽有器局所治甚有声。  

右卫将军处纲高祖族父为性质直在官宏济亦为当时所称。  

秦孝王俊伐陈之役以为山南道行军元帅督三十总管水陆十馀万屯汉口为上流节度陈将周罗侯荀法尚等以劲兵数万屯鹦鹉洲总管崔宏度请击之俊虑杀伤不许罗侯亦相率而降，於是遣使奉章诣阙垂泣谓使者曰：谬当推毂竟无尺寸之功比多惭耳上闻而喜之。  

上开府达为人弘厚有局度杨素每言曰：有君子之貌兼君子之心者惟杨达耳。  

唐江夏王道宗敬慕贤士不以地势凌人宗室中唯道宗及河间王孝恭昆季最为当代所重。  

淮阳王道玄性谨厚好学多武艺进止雅。  

庐江王瑗敦尚儒雅为公子而励布衣之操。  

河间王孝恭少沈敏有识量性宽厚以仁孝见称太宗甚亲顾之诸宗室中莫与为比然崇退让无矜伐骄贵之色。  

韩王元嘉闺门修整有类寒素士大夫其修身洁已内外如一诸王莫能及者唯霍王元轨抑其次焉元嘉子讠巽少以才行见知诸王子之中与琅邪王冲为一时之秀凡所交结皆当代名流。  

霍王元轨谦慎自守与物无忤为人不妄接士在徐州唯与处士刘元平为布衣之交或问元平王之所长元平曰：无长问者怪而复之元平曰：夫人有短所以见其长至於霍王无所不备吾何以称之哉！尝使国令徵封令曰：请依诸国赋物货易取利元轨曰：汝为国令当正吾失乃说吾以利邪拒而不纳元轨初封吴王太宗尝问群臣曰：朕子弟孰贤侍中魏徵对曰：臣愚ウ不尽知其能唯吴王数与臣言未尝不自失太宗曰：朕亦器之卿以为前代谁比徵曰：经学大雅亦汉之间平也。繇是宠遇弥厚因令娶徵女焉。  

同安郡王修身淳谨性自矜贵闺门之内默如也。信安郡王居家严整善训诸子皆有令名子恒以门荫早仕质性简淡好古慕善在宗室中推为循良。  

荣王琬素有雅称风格秀整禄山反以琬为元帅数日薨於时士庶冀琬有所成功既殂谢远近咸失望焉。  

嗣吴王为宗正卿恤孤遗甥侄友爱过人深为士大夫之有礼教者称慕。  

平王道立曾孙涵简素恭慎有名宗室官至右仆射郑王曾孙勉为太子太师真率素淡好古尚奇清廉简易为宗臣之表勉二子缵纳皆廉介有节。  

後唐武皇季弟克宁凡征行无不卫从於昆仲之间最推仁孝小心恭谨武皇尤友爱之。  

晋楚王重信历事後唐明宗及闵帝末帝不恃贵戚能克己复礼尝恂恂如也。甚为时论所称。  

韩王敬晖为曹州防御使廉爱┰下不营财利不好妓乐部人安之。  

汉魏王承训少弘厚美姿仪从帝在藩邸辑睦宗亲接下僚友有士君子之风高祖器之每遣从帝主帐下亲军军中有便宜事则驰以入奏奏必称旨屡有恩尝叹曰：此诸侯贤子弟也。少帝时累官至检校司空及义旗南向赞开创之业人皆服其规略车驾入汴命为赤尹尹正之务委亲决之每因问安事有利於国者必具以闻帝帝喜而纳之及杜重威叛援帝幸邺以为东都留守俾之监抚内外咸畏而爱之及薨帝左右公卿大夫闻之者无不流涕。  

## ●卷二百七十三  

○宗室部　智识  

智者心之符天下之达德也。大则周物而不遗小则见事於未兆折狱辨惑存乎！明识而振振公族源深凭厚天姿英异不亦多乎！繇汉已来可得而举或神锋朗智虑渊妙奇谋先见越出世类至於封章奏议练达治体者左右应对胸合事机决政务而拨其烦阅簿领而纠其缪权宜以救急精办而垂裕逮夫明哲保身卷舒繇道触类而长其流实洁非夫天下之至精。又孰能与於此也。汉阳城。  

侯德有智略少时数言事召见甘泉宫武帝谓之千里驹（言。若驹马可致千里也。年齿幼少故谓之驹）。  

後汉北海靖王兴为人有明略为弘农太守明帝器重兴每有异政辄乘驿问焉。  

兴子敬王睦少好学博通书传中兴初禁网尚阔而睦性谦恭好士千里交结自名儒宿德莫不造门繇是声价益广永平中法宪颇峻睦乃谢绝宾客放心音乐然性好读书尝为爱玩岁终遣中大夫奉璧朝贺（中大夫王国官也。大夫比六百石掌奉王使京都奉璧贺正月及使诸国本皆持节後去节）召而谓之曰：朝廷设问寡人（朝廷谓天子也。）大夫将何辞以对使者曰：大王忠孝慈仁敬贤乐士臣虽蝼蚁敢不以实睦曰：吁子危我哉！此乃孤幼时进趣之行也。（东观记续《汉书》并云：是吾幼时狂{春心}之行也。）大夫其对以孤袭爵以来志意衰惰声色是娱犬马是好使者受命而行其能屈伸。若此。  

清河王庆中傅卫私为臧盗千馀万诏使按理之并责庆不举之状庆曰：以师傅之尊选自圣朝臣愚惟知言从事听不甚有所纠察章帝嘉其对悉以臧财赐庆。  

魏陈思王植上疏陈审举之义曰：臣闻天地协气而万物生君臣合德而庶政成五帝之世非皆知三季之末非皆愚用与不用知与不知也。既时有举贤之名而无得贤之实必各援其类而进矣。谚曰：相门有相将门有将夫相者文德昭者也。将者武功烈者也。文德昭则可以辅国朝致雍熙稷契夔龙是也。武功烈则可以征不庭威四夷南仲方叔是也。昔伊尹之为媵臣至贱也。吕尚之处屠钓至陋也。及其见举於汤武周文诚道合志同玄谋神通岂复假近习之荐因左右之介哉！《书》曰：有不世之君必能用不世之臣用不世之臣必能立不世之功殷周二王是也。若夫龌龊近步遵常守故安足为陛下言哉！故阴阳不和三光不畅官旷无人庶政不整者三司之责也。疆场骚动方隅内侵没军丧众干戈不息者边将之忧也，岂可虚荷国宠而不称其任哉！故任益隆者负益重位益高者责益深书称无旷庶官诗有职思其忧此其义也。陛下体天贞之淑圣登神机以继统冀闻康哉！之歌偃武修文之美而数年以来水旱不时民困衣食师徒之发岁岁增调加东有覆败之军西有殪殁之将至於蚌蛤浮翔於淮泗<鼠军>鼬ん讠华於林木臣每念之未尝不辍食而挥餐临觞而扌益腕矣。昔汉文发代疑朝有变宋昌曰：内有朱虚东牟之亲外有齐楚淮南琅邪此则磐石之宗愿王勿疑臣伏惟陛下远览臣文二虢之援中虑周成召毕之辅下存宋昌磐石之固昔骐骥之於吴阪可谓困矣。及其伯乐相之孙邮御之形体不劳而坐取千里盖伯乐善御马明君善御臣伯乐驰千里明君致太平诚任贤使能之明效也。若朝士惟良万机内理武将行师方难克弭陛下可得雍容都城何事劳动銮驾暴露於边境哉！臣闻羊质虎皮见草则悦见豺则战忘其皮之虎也。今置将不良有似於此故语曰：患为之者不知知之者不得为也。昔乐毅奔赵心不忘燕廉颇在楚思为赵将臣生乎！乱长乎！军。又数承教於武皇帝伏见行师用兵之要不必取吴孙而ウ与之合窃揆之於心尝愿得一奉朝觐排金门蹈玉陛列有职之臣赐须扬之间使臣得一散所怀摅舒蕴积死不恨矣。被鸿胪所下发士息书期会甚急。又闻豹尾已建戎轩骛驾陛下将复劳玉躬扰挂神臣思诚竦息不遑宁处愿得策马执鞭首当尘露撮风后之奇接孙吴之要追慕卜商起予左右效命先躯毕命轮毂虽无大益冀有小补然天高听远情不上通徒独望青云   而拊心仰高天而叹息耳屈平曰：国有骥而不知乘焉皇皇而更索昔管蔡放诛周召作弼叔鱼陷刑叔向佐国三监之[C260]臣自当之二南之辅求必不远华宗贵族藩王之中必有应斯举者故《传》曰：无周公之亲不得行周公之事唯陛下少留意焉近者汉氏广建藩王丰则连城数十约则飨食祖祭而已未。若臣周之树国五等之品制也。若扶苏之谏始皇淳于越之难周青臣可谓知时变矣。夫能使天下倾耳注心者当权者是矣。谋能移主威能慑下豪右执政不在亲戚权之所在虽疏必重势之所去虽亲必轻盖取齐者田族非吕宗也。分晋者赵魏非姬姓也。惟陛下察之苟吉专其位凶离其患者异姓之臣也。欲国之安祈家之贵存共其荣没同其祸者公族之臣也。今反公族疏而异姓亲臣窃惑焉臣闻孟子曰：君子穷则独善其身达则兼善天下今因臣与陛下践冰履炭登山浮涧寒温燥湿高下共之岂得离陛下哉！不胜愤懑拜表陈情。若有不合乞。且藏之书府不便灭弃臣死之後事或可思。若有毫少挂圣意乞出之朝堂使夫忄专古之人纠臣表之不合义者如是则臣愿足矣。帝辄优文答报。  

植子济北王志字允恭好学有才行晋武帝初为中抚军迎常道乡公於邺志夜与帝相见帝与语从暮至旦甚器之。  

都亭侯仁初为议郎督骑从太祖围壶关太祖令曰：城拔皆坑之连月不下仁言於太祖曰：围城必示之活门所以开其生路也。今公告之必死将人自为守。且城固而粮多攻之则士卒伤守之则引日久今顿兵坚城之下以攻必死之虏非良计也。太祖从之城降。  

晋新野王歆为荆州都督将之镇与齐王ぁ同乘谒陵因说ぁ曰：成都至亲（臣钦。若等曰：成都王[A13C]也。）同建大勋今宜留之与辅政。若不能耳当夺其兵权ぁ不从俄而ぁ败歆惧自结於成都。  

秦王柬武帝子帝尝幸宣武场以三十六军兵簿令柬料较之柬一省便摘脱谬帝异之於诸子中尤见宠爱後为大将军录尚书事时杨骏伏诛既痛舅氏覆灭甚有忧危之虑屡述武帝旨请还藩而汝南王亮留辅政及亮与楚王伟被诛时人谓柬有先识。  

谯王承元帝时为散骑常侍领左军将军王敦有无君之心表疏轻慢帝夜召承以敦表示之曰：王敦顷年位任足矣。而所求不已言至於此如之何承曰：陛下早裁之难将作矣。帝以承为湘州刺史时王敦据上流承赴任行达武昌释戎备见王敦敦与之宴欲观其意谓承曰：大王雅素佳士恐非将帅才也。承曰：公未见知耳铅刀，岂不能一割乎！承以敦欲测其情故发此言敦果谓钱凤曰：彼不知惧而学壮语此之不武何能为也。听承之镇。  

宋长沙王义欣镇寿阳时淮西河北长吏悉叙劳人武夫多无政术义欣陈之曰：江淮左右土脊民疏顷年以来荐饥相袭百城弊於今为甚绥牧之宜必俟良吏劳人武士不经政术统内官长多非才授东南殷实犹或简能况宾接荒垂而可辑柔顿阙愿敕选部必使任得其人庶不劳而治。  

庐陵王义真镇东城高祖始践祚义真色不悦侍读博士蔡茂之问其故义真曰：安不忘危休泰何可恃江夏王义参孝武世以西阳王子尚有盛宠解扬州以避之乃进位太宰领司徒义恭尝虑为孝武所疑及海陵王休茂於襄阳为乱乃上。表曰：古先哲王莫不广植周亲以屏帝宇诸侯受爵亦愿永固邦家至有管蔡梁燕致祸周汉上乖显授之恩下忘血食之业夫善积庆深宜享长久而历代侯王甚乎！匹庶岂异姓皆贤宗室悉不贤生於深宫不睹稼穑左右近习未值田苏富贵骄奢自然而至聚毛折轴遂及危祸汉之诸王并置傅相犹不能禁逆七国连谋实繇强盛晋氏列封正足成永嘉之灾尾大不掉终古同疾不有更张则其源莫救日者庶人恃亲殆倾王业去岁西寇藉宠几败皇基不图襄楚复生今[C260]良以地胜兵勇奖成凶恶前事之不忘後事之明兆陛下大明绍祚垂法万乘臣年迈意塞无所知解忝皇族耆长惭慨内深思表管见礻卑崇万一窃谓诸王贵重不应居边至於华州优地时可出既已有州不须置府。若位登三事止乎！长史掾属。若宜镇御别差城大将。若情乐冲虚不宜逼以戎事。若崇文好武尤宜禁塞僚佐文学足充话言游从之徒一皆勿许文武从镇以时休止妻子之累不烦自随百僚诣宜遵晋令悉须宣令齐到备列宾主之则衡泌之士亦无烦干候贵王器甲於私为用盖寡自金银装刀剑战具之服皆应输送还本曲突徙薪防之有素庶善者无惧恶者止奸。  

彭城王义康为司徒录尚书事聪识过人一闻必记尝所暂遇终身不忘稠人广席标题所忆以示聪明人物益以此推服之。  

南齐豫章王嶷太祖第二子太祖带南兖州镇军府长史在镇忧危既切期渡江北起兵嶷谏曰：主上狂旨人不自保单行道路易以立功外州起兵鲜有克胜物情疑惑必先人受祸今于此立计万不可失会苍梧王殒太祖报嶷曰：大事已判汝明可早入及为荆州刺史禅让之间世祖欲速定大业嶷依违其事默无所言建元元年太祖即位赦诏未至嶷先下令蠲除国内明二年以前逋负後出镇东府先是王蕴荐部曲六十人助为城防实以为内应也。嶷知蕴怀贰不给其仗散处外省及难作搜简皆已亡去。  

始兴王鉴为益州刺史城北门尝闭不开鉴问其故於虞答曰：蜀主多夷暴有时抄掠至城下故相承闭之鉴曰：古人云：善闭无关扌建。且在德不在门即令开之戎夷慕义自是清谧。  

梁鄱阳忠烈侯王恢在荆州尝从容问宾客曰：中山好酒赵王好吏二者孰愈（臣钦。若等曰：中山王胜赵王彭祖皆汉景帝子也。）众未有对者顾谓长史萧琛曰：汉时王侯藩屏而已视事亲民自有其职中山听乐可得任性彭祖代吏近於侵官今之侯王不守藩国当佐天子临民清白其优乎！坐者咸服。  

长沙嗣王业幼而明敏识度过人。  

南海王大临字仁宣为轻车将军琅邪彭城二郡太守时侯景乱为使持节宣惠将军屯新亭俄。又徵还屯端门都督城南诸军事时议者皆劝收外财物拟共赏赐大临独曰：物乃赏士而牛可犒军命取牛得千馀头城内赖以享士及为吴郡太守张彪起义於会稽吴人陆令公颍州庾孟卿等劝大临走投彪大临曰：彪。若成功不资我力如其挠败以我说焉不可往也。  

後魏陈留王崇性沉厚初卫王仪坐事赐死後道武欲敦宗亲之义诏引诸王子弟入宴常山王素等三十馀人咸谓与卫王相坐疑惧皆出逃遁将奔蠕蠕唯崇独至道武见之甚悦厚加礼赐遂宠敬之素等，於是亦安。  

乐平王丕明元子初冯弘之奔高丽太武诏遣送之高丽不遣太武怒将讨之丕上疏以为和龙新定宜优复之使广农植以饶军实然後进图可一举而灭帝纳之乃止。  

元城侯屈明元时居门下出纳诏命性明敏善奏事每合上旨。  

永昌王彳建所在征伐皆有大功才艺比陈留桓王而智略过之。  

恒山王素为内都大官太武即位务从宽征罢杂调有司奏国用不足固请复之唯素曰：臣闻百姓不足君孰与足帝善而从之。  

高阳王雍初封颍川王加侍中征南大将军或说雍曰：诸王皆待士以营声誉王何以独否雍曰：吾天子之子位为诸王用声名何为。  

东阳王丕献文时为侍中司徒公时有诸疑事三百馀条敕丕制决率皆合允及为太尉录尚书事孝文文明太后重年敬旧存问周渥丕声高气朗博记国事享宴之际尝居坐端必抗首大言叙列既往成败帝后敬纳焉。  

咸阳王禧为冀州刺史後朝京师孝文谓王公曰：皇太后平日以朝仪阙然遂命百官更欲撰缉今将举遗志卿等谓可行不当各尽对无以面从禧对曰：仪制之事用舍各随其时而人可使由之不可使知之臣谓宜述先志备行朝式孝文然之。  

任城王澄为徐州刺史朝於京师引见於皇信堂孝文诏澄曰：昔郑子产铸刑书而晋叔向非之此二人皆是贤士得失竟谁对曰：郑国寡弱介於强邻民情去就非刑莫制故铸刑书以示威虽乖古式合今权道随时济世子产为得而叔向讥议示不忘古可与论道未可与权孝文曰：任城当欲为魏之子产也。澄曰：子产道合当时声流竹素臣何敢，庶几陛下以四海为家宣文德以怀天下江外之阻车书未一季世之民易以威伏难以理治愚谓子产之法犹可用大同之後便以道化之孝文心方革变深善其对笑曰：非任城无以识变化之体朕方创改朝制当与任城共万世之功耳及为尚书孝文外示南讨意在谋迁齐於明堂左介诏太常卿王谌亲令龟易筮南伐之事其兆遇革孝文曰：此是汤武革命顺人之卦也。群臣莫敢言澄进曰：易言革者更也。将欲应天顺人革君臣之命汤武得之为吉陛下帝有天下重光累叶今日卜征乃可伐叛不得云：革命此非君人之卦未可全为吉也。孝文厉声曰：此象云：大人虎变何言不吉也。澄曰：陛下龙兴既久，岂可方同虎变孝文勃然作色曰：社稷在我任城而欲阻众也。澄曰：社稷诚知陛下之社稷然臣是社稷之臣子豫参顾问敢尽愚衷孝文既锐意必行澄此对久之乃解曰：各言其志亦复何伤车驾还宫乃召澄未及阶遥谓曰：向者之革卦今更欲论之明堂之忿惧众人竞言阻我大计故厉声怖文武耳想解朕意也。乃独谓澄曰：今日之行诚知不易但国家兴自北土徙居平城虽富有四海文轨未一此间用武之地非可文治其欲移风易俗信为甚难崤函故宅河雒王里因兹大举光宅中原任城意以为何如曰：伊雒中区均天下所据陛下制御华夏辑平九服苍生闻此应当大庆孝文曰：北人恋本忽闻将移能不惊扰也。澄曰：此既非常之事当非常人所知唯须决之圣怀此辈亦何能为也。孝文曰：任城便我之子房加抚军大将军太子少保。又兼尚书左仆射及驾幸雒阳定迁都之策孝文诏曰：迁移之旨必须访众当遣任城驰驿向代问彼百司论择可否近日论革今真所谓革也。王其勉之既至代都众闻迁诏莫不惊骇澄援引今古徐以晓之众乃悦服澄遂南驰还报会车驾於滑台孝文大悦曰：若非任城朕事业不就也。时南齐雍州刺史曹虎请以襄阳内附分遣诸将车驾将自赴之豫州。又表虎奉诚之使不复重来孝文乃引澄及咸阳王禧彭城王勰司徒冯诞司空穆亮镇南李冲等议之孝文曰：比得边州表云：襄阳慕化朕将鸣銮江沔为彼声势今复表称更无後信於行留之计竟欲如何禧等或云：宜行或言宜止孝文曰：众人纷纷意见不等朕莫知所从必欲尽留行之势便言理俱畅者宜有客主共相起发任城与镇南为应留之议朕当为宜行之论诸公俱坐听得失长者从之，於是孝文曰：二贤试言留计也。冲对曰：臣以徒御草创人斯乐安内而应者未审不宜轻尔动发孝文曰：襄阳款问似当是虚亦知初迁之民无宜劳役脱归诚有实即当乘其悦附远则有会稽之会近则略平江北如其送款是虚。且可游巡淮楚问民之瘼使彼土苍生知君德之所及复何所损而惜此一举脱降问是实而停不抚接不亦稽阻款诚毁朕大略也。澄曰：降问。若审应有表质而使人一返静无音问其诈也。可见今代迁之众人怀恋本细累相携始就雒邑居无一椽之室家阙担石之粮而使怨苦即戎泣当白刃恐非歌舞之师也。今兹区宇初构。又东作方兴正是子来百堵之日农夫肆力之秋宜宽彼逋诛急此民疾。且三军已援无稽赴接苟其款实力足纳抚待克平襄沔然後动驾今无故劳涉空为往返必挫损天威更成贼胆愿上览盘庚始迁之艰难下矜诗人由庚之至咏辑宁新邑惠康亿兆而司空亮以为宜行公卿皆同之澄谓亮曰：公在外见旌钺既张而有忧色每闻谈论不愿此行何得对圣颜更如斯之语也。面背不同事涉欺佞非所谓论道之德更失国士之体或有倾侧当繇公辈侍臣李冲曰：任城王可谓忠於社稷愿陛下深察其言臣等在外皆惮征行惟贵与贱不谋同辞仰愿圣心裁其可否孝文曰：任城以公等从朕有如此论不从朕者何必皆忠而通识安危也。小忠是大忠之贼无乃似诸澄曰：小忠要是竭尽微款不知大忠者竟何据孝文曰：任城脱居台辅之任欲令大忠在已也。澄曰：臣诚才非台弼智阙和鼎脱得滥居公铉庶当官而行不负愚志孝文大笑澄。又谓亮曰：昔汲黯於汉武前面折公孙食脱粟饭卧布被云：其诈也。於时公孙谦让下之武帝叹曰：汲黯至忠公孙长者二人称贤公既道均昔士愿思长者之言孝文笑曰：任城欲自比汲黯也。且所言是公未知得失所在何便谢司空也。驾遂南伐宣武时总督杨江二州伐梁获其冠军将军张惠後梁武有移求换惠澄表请不许诏付八座会议尚书令广阳王嘉等奏宜还之诏乃听还後果复寇边孝明时澄以北边镇将选举既轻恐贼虏边山陵危迫奏求重镇将之选警备之严诏不从贼虏入寇至於旧都镇将多非其人所在叛乱犯逼山陵如澄所虑彭城王勰孝文时为中书令孝文与侍臣金墉城顾见堂後桐竹曰：凤凰非梧桐不栖非竹实不食今桐竹并藏讵能降凤乎！勰对曰：凤凰应德而来岂桐竹能降孝文曰：何以言之勰曰：昔在虞舜凤凰来仪周之兴也。鸣於岐山未闻降桐食竹孝文笑曰：朕亦未望降之也。後从孝文征沔北为使持节都督南征诸军事中军大将军开府诏曰：明便交敌可敕将士肃尔军仪勰，於是亲勒大众须臾有二大鸟从南而来一向行宫一向幕府各为人所获勰言於孝文曰：始有一鸟望旗颠仆臣谓大吉高祖戏之曰：鸟之畏威岂独中军之略吾亦分其一耳此乃大善兵法咸说至明便大破齐将崔惠景萧衍其夜大雨帝曰：昔闻国军获胜每逢云   雨今破新亭南阳及摧此贼果降时润诚哉！斯言勰对曰：水德之应远称天心宣武时为太师议律令勰与高阳王雍八座朝士有才学者每旦集参论轨制应否之宜而勰夙侍孝文兼聪达博见凡所裁决时彦归仰。  

清河王怿宣武初为尚书仆射怿才长从政明於断决剖判众务甚有声名。  

广阳王嘉之子深孝明时以沃野镇人破六韩拔陵反叛临淮王讨之失利诏深为北道大都督受尚书令李崇节度及李崇徵还深专总戎政拔陵避蠕蠕南移渡河先是别将李叔仁以拔陵来逼请求迎援深赴之前後降附二十万人深与行台元纂表求恒州北别立郡县安置降户随宜赈赉息其乱心不从诏遣黄门郎杨置分散之於冀定瀛三州就食深谓纂曰：此辈复为乞活矣。祸乱当繇此作既而鲜于修礼叛於定州杜雒周反於幽州。  

恒山王素孙晖宣武初为黄门侍郎初孝文迁雒旧贵皆难移时欲和众情遂许冬则居南夏便居北宣武颇惑左右之言外人遂有还北之问至於榜卖田宅不安其居晖乃请间言事具奏所闻曰：先皇移都以百姓恋土故发冬夏二居之诏权宁物意耳乃是当时之言实非先皇深意。且比来迁人安居岁久公私计立无复还情伏愿陛下终高祖既定之业勿信邪臣不然之说从之。  

北齐赵郡王琛子闲习吏职有知人之鉴。  

後周齐王宪字毗贺突太祖尝赐诸子良马唯其所择宪独取其者太祖问之对曰：此马色类既殊或多骏逸。若从军征伐牧圉易分太祖喜曰：此儿智识不凡当成重器後从猎陇上经官马牧太祖每见马辄曰：此我儿马也。因令左右取以赐之。  

汝南公庆字神庆深沉有器局少以聪敏见知初受业东观颇涉经史既而谓人曰：书记姓名而已安能久事笔砚为腐儒业乎！时文州贼乱庆应募从征以功授都督。  

隋河间王宏性明悟有文武略数从征伐累迁开府仪同三司。  

观德王雄高祖族子也。有器度或奏高朋党者高祖诘雄於朝雄对曰：臣忝卫宫闼朝夕左右。若有朋附岂容不知至尊钦明睿哲万机亲览用心平允奉法而行此乃爱憎之理惟陛下察之高祖深然其言。  

唐河间王孝恭性宽恕退谦无骄矜自伐之色尝怅然谓所亲曰：吾所居宅微为壮丽非吾心也。将卖之别营一所粗令充事而已身殁之後诸子。若才守此足矣。如其不才冀免他人所利也。初为山南道招慰大使自金州出于巴蜀招携以礼降附者三十馀州孝恭进击朱粲破之诸将曰：此食人贼也。为害实深请坑之孝恭曰：不可自此以东皆为寇境。若闻此事，岂有来降者乎！尽赦而不杀繇是书檄所至相继降款。又辅公┙据江东反发兵寇寿阳命孝恭为行军元帅以击之孝恭自荆州趣九江时李靖李黄君汉张镇州卢祖尚并受孝恭节度将发与诸将宴集命取水忽变为血在坐者皆失色孝恭举止自。若徐谕之曰：祸福无门唯人自召自顾无负於物诸君何见忧之深公┙恶积祸盈今承庙算以致讨碗中之血乃公┙授首之徵遂尽饮而罢时人服其识度而能安众後公┙穷蹙弃扬州东走孝恭命骑将追之至武康擒公┙及其伪仆射西门君仪等数十人致於麾下江南悉平。  

江夏王道宗为礼部尚书时侯君集立功於高昌潜有异志道宗尝因侍宴从容曰：君集知小言大举止不伦以臣观之必为戎首太宗曰：何以知之对曰：见其恃有微功深怀矜伐耻在房玄龄李靖之下虽为吏部尚书未满其志非毁时贤常有不平之语太宗曰：，岂可臆度浪生猜贰其功勋才用无所不堪朕岂惜重位但次第未到耳俄而君集谋反太宗笑谓道宗曰：君集之事果如公所揣。  

霍王元轨为定州刺史突厥之入寇也。州人李嘉运与贼相连谋为内应高宗令收按其党元轨以强寇在境人心不安唯杀嘉运馀无所及因自劾违制高宗览表大悦谓使者曰：朕亦悔之向无王则失定州矣。後因入朝屡上疏陈时得失多所礻卑益高宗甚尊重之及在外藩朝廷每有大事或密制问焉。  

颍王敫天宝末禄山之乱敫为剑南节度大使初奉命之藩卒遽不皇受节绵州司马史贲进说曰：王帝子也。且为节度大使今之藩而不持节单骑径进人何所瞻请建大槊蒙之油囊为旌节状先驱道路足以威众敫笑曰：但为真王何用假旌节。  

嗣曹王皋多智数善因事以自便奉太妃郑氏以孝闻。  

晋赵王万诠子敬晖生而庞厚刚毅雄直有器局行不繇径临事多智故高祖於宗属之中独优礼厚遇。  

## ●卷二百七十四  

○宗室部　友爱辨惠畏慎悔过友爱  

夫因心则友诗所美也。教人以悌礼之经也。若乃锺天伦之爱厚同气之亲人无间言家敦辑睦。故曰：友于兄弟施於有政矧夫肺腑之亲本枝之重而能协比式好敦叙著称以贵介之英修布衣之行长惠幼顺发於天性字孤抚弱笃於人伦棠棣繇是腾芳葛ぱ无所兴刺也。  

汉阳城侯德为宗正家产过百万则以振昆弟（振举救也。与赈同）。  

楚王纾尤慈笃早失母同庐弟原乡侯平尚幼纾亲自鞠养常与共卧起饮食及成人未尝离左右病卒纾哭泣欧血数月亦殁。  

舂陵侯敞谦俭好义尽推父时金宝财产与昆弟荆州刺史上其义行拜庐江都尉（南阳郡是荆州所管故刺史上其行义也。侯等助祭明堂以例益户二百敞以有行义拜为庐江都尉）。  

後汉赵孝王良字次伯光武之叔父也。平帝时举孝廉为萧令光武兄弟少孤良抚循甚笃。  

北海王睦靖王兴子既嗣王爵悉推财产与诸弟虽王车服珍宝非列侯制皆以为分然後随以金帛赎之。  

济南王香笃行好经书初叔父笃有罪不得封西平昌侯昱坐法失侯香乃上书分爵土封笃子丸昱子嵩皆为列侯。  

东海王臻性敦厚有恩常分租秩赈给诸父昆弟国相籍褒具以状闻顺帝美之诏曰：东海王臻和睦兄弟恤养孤弱至孝纯备仁义兼宏朕甚嘉焉今加臻封五千户。  

魏陈王植黄初四年封雍丘王其年朝京师是时待遇诸国法峻任城王彰暴薨诸王既怀友于之痛植及白马王彪还国欲同路东归以叙隔阔之思而监国使者不听。  

晋临川献王郁孝武世其兄会稽王世子道生初以无礼失旨郁数劝以敬慎之道道生不纳郁为之涕泣简文帝深器异之。  

宋晋熙王熙文帝之子孝武孝建三年兄竟陵王诞反伏诛前废帝即位为征北将军徐州刺史道经广陵上。表曰：窃闻淮南中眷求遗绪楚英流殛爱存丘墓并难结两臣义开二主法虽事断礼或情申伏见故贼刘诞称戈犯节自贻逆命膏斧婴戮在宪已彰但寻属忝皇枝位叨列辟而一以罪终魂骸莫赦生均宗籍死同匹族窆委杂封树不修今岁月逾迈愆流[C260]往践境兴怀感事伤目陛下继明升运咸与维新大德方临哀矜未及夫栾布哭市义犯雷霆田叔钳赭志於夷戮况在天伦何独无感伏愿稽。若前准降申丹志乞薄改扁拊微表窀穸则朽骨知荣穷泉识荷临纸哽恸辞不自宣诏曰：征北表如此省之慨然诞及妻女并可以庶人礼葬并置守卫南齐豫章王嶷以弟长沙王晃蓄私仗武帝将纟以法嶷于御前稽首流涕曰：晃罪诚不足宥陛下当忆先朝念白象白象晃小字也。帝亦垂泣。又武陵王晔亦嶷弟也。晔数以言语忤武帝武帝幸嶷东田宴诸王独不召晔嶷曰：风景殊美今日甚忆武陵帝乃呼之晔善射屡发命中顾谓四座曰：手何如帝神色甚怪嶷曰：阿五（晔高帝第五子也。）常日不尔今可谓仰藉天威帝意乃释。  

竟陵王子良初送文惠太子葬夹石先是豫章王葬金牛山子良临送望祖硎山悲叹曰：北瞻吾叔前望吾兄死而有知请葬兹地既薨遂葬焉。  

曲江公遥欣子几字德玄年十岁能属文早孤有弟九人并皆犀小几恩爱笃睦闻於朝野。  

梁始兴王忄詹为荆州刺史同母兄安成康王秀偏孤忄詹尤笃爱自天监中尝以所得俸中分与秀秀称心受之亦不辞多也。昆弟之睦当世归之忄詹天监十四年为都督荆湘雍宁梁南北秦七州诸军事镇右将军荆州刺史秀将之雍州薨於道忄詹闻哀自投于地席藁哭泣不饮食者数日倾财产赙送部伍大小皆取足焉天下称其悌。  

後魏中山王英子熙少有文才而轻躁英深虑非保家主欲废之而立第四子略为世子宗议不听略。又固请乃止。  

临淮王昌弟孚为冀州刺史後为葛荣所陷为荣所执兄为防城都督兄子子礼为录事参军荣欲先害子礼孚请先死以赎子礼叩头流血乃舍之。又大集将士议其死事孚兄弟各诬已引过争相为死。又州人张孟都潘绍等数百人皆叩头就法请活使君荣曰：此魏之诚臣义士也。几同禁五百人皆得免。  

北齐安德王延宗兄兰陵王死妃郑氏以颈珠施佛广宁王使赎之延宗手书以谏而泪满纸河间王死延宗哭之泪赤河间王孝琬兄河南王之死诸王在宫内莫敢举声唯孝琬大哭而出。  

後周安化公深性仁爱从弟神举神庆幼孤深抚训之义均同气世以此称焉隋观德王雄周时为邗国公高祖受禅封广平王以邗公别封一子雄请封弟士贵朝廷许之。  

唐襄邑王神符淮安王通弟也。幼孤事兄以友悌闻韩王元嘉与其弟灵夔甚相友爱兄弟集见如布衣之礼。  

信安郡王少有志尚抚继母所生弟祗等以友爱称。  

褒信郡王ギ许王素节子为宗正卿友弟聪敏宗子中有一善无不荐拔故宗枝居省闼者多ギ之所举。  

○宗室部　辨惠  

《传》曰：生而知之诗云：克岐克嶷皆幼惠早成之谓也。乃有席天宗之贵出帝者之胄流光凭厚蕴灵毓德肇自童迥彰聪悟强记默识经目而不忘知几会理发言而可述藻翰遒发知略超迈挺老成之美有先见之明孝心夙著政术悬解嗜好绝俗才辩超世用能驰徽名于宗屏耸伟望於王室隆肺腑之懿增本支之睦者也。  

周王孙满鲁僖公三十三年春秦师过周北门左右免胄而下（王城之北门胄兜鍪兵车非大将御者在中故左右下御不下）超乘者三百乘王孙满尚幼观之言于王曰：秦师轻而无礼必败（谓过天子门不卷甲束兵超乘示勇）轻则寡谋无礼则脱入险而脱。又不能谋能无败乎！（後秦师果为晋师败于ゾ）。  

汉阳城侯德楚元王交之後有智略少时数言事召见甘泉宫武帝谓之千里驹（言。若骏马可致千里也。年齿幼少故谓之驹）。  

魏陈思王植字子建年十岁馀诵读诗论及辞赋数十万言善属文。  

邓哀王冲字仓舒少聪察岐嶷生五六岁智意所及有。若成人之智时吴曾致巨象太祖欲知其斤重访之群下咸莫能出其理冲曰：置象大船之上而刻其水痕所至称物以载之则较可知矣。太祖大悦即施行焉。  

晋扶风武王骏字子臧宣帝子幼聪慧年五六岁能书疏讽诵经籍见者奇之齐王立骏年八岁为散骑常侍侍讲焉。  

武陵王澹宣帝孙有罪徙辽东其子禧年五岁不肯随去曰：要当为父求还无为俱徙陈诉历年然後得还。  

武陵王遵年十二右将军桓伊尝诣遵遵曰：门何为通桓氏左右曰：伊与桓温疏宗相见无嫌遵曰：我闻人姓木边便欲杀之况诸桓乎！繇是少称聪惠。  

齐献王攸字大猷文帝子少而岐嶷。  

临川献王郁字深仁简文帝子幼而敏惠其兄道生初以无礼失旨郁数劝以敬慎之道道生不纳郁为之涕泣帝深器重之（年十七而薨）。  

宋南谯王义宣子恢字景度既嫡长少而辩惠义宣甚爱重之年十一拜南谯王世子。  

南齐临川王映少而警悟美言笑喜容止。  

江夏王锋十岁便能属文。  

宜都王铿年十岁时与吉景曜商略先言往行左右误排冉瘤屏风倒压其背颜色不异言谈无辍亦不顾视。  

巴陵王昭胄初为竟陵世子舅袁彖监吴兴郡事坐过用禄钱免官付东冶昭胄时年八岁见武帝而形容惨悴帝问其故昭胄流涕曰：臣舅负罪今在尚方臣母悲泣不食已积日臣所以不宁帝曰：特为儿赦之既而帝游孙陵望东冶曰：中有一好贵囚数日与朝臣幸冶履行库藏因宴饮赐囚徒酒肉敕见彖与语明日释之。  

曲江公遥欣年七岁出斋时有一左右小儿善弹飞鸟无不应弦坠落遥欣曰：乐事多端何急弹此鸟自空中翔飞何关人事无趣杀此生亦复不急左右感其言遂不复弹鸟时少年通好此事所在遂止。  

竟陵王子良幼聪敏武帝为赣县时与裴后不谐遣船送后还都已登路子良时年少在庭前不悦帝谓曰：汝何不读书子良曰：襄今何处何用读书帝异之即召后还县。  

南康县侯子恪豫章王嶷第二子年十二和从兄司徒竟陵王高松赋卫将军王俭见而奇之。  

子恪弟宁都侯子显幼聪惠嶷异之爱过诸子。  

梁鄱阳忠烈王恢字宏达太祖子幼聪[A13C]年七岁能通孝经《论语》义发レ无所遗。  

失平侯景字子高祖从父弟八岁居丧以毁闻既长好学才辩能断。  

定襄侯祗美风仪幼有令誉。  

南康简王绩高祖子为南徐州刺史时年七岁主者有受货洗改解书长史王僧孺弗之觉绩见而辄诘之便即时首服众咸叹其聪警。  

绩子理字长才少聪惠好文史年十一而孤特为高祖所爱。  

寻阳王大心简《文子》年十三出为郢州刺史虽不亲州务发言每合于理众皆惊服。  

建平王大球简《文子》性明惠夙成初侯景围京城高祖素归心释教每发誓愿尝云：若有众生应受诸苦悉请身代当时大球年甫七岁闻而惊谓母曰：官家尚尔儿安敢辞乃六时礼佛亦云：凡有众生应受诸苦报悉大球代受其早慧如此。  

西阳王大均简《文子》年七岁高祖尝问读何书对曰：学诗因命讽诵音韵清雅高祖因赐王羲之书一卷陈衡阳献王昌高祖子为吴兴太守时年十六昌雅性聪辨明习政事高祖遣陈郡谢哲济阳蔡景历辅昌为郡。又遣吴郡杜之伟授昌以经书一览便诵明於义理剖析如流。  

晋安王伯恭字肃之宣帝子初为平东将军吴郡大守置佐史时伯恭年十馀岁留心政事官曹治理南平王嶷字承岳後主第二子方正有器局年数岁风采举动有。若成人。  

後魏任城王澄子顺字子和九岁师事乐安陈丰书王羲之小学篇数千言昼夜诵之旬有五日一皆通彻丰奇之白澄曰：丰十五从师迄白首耳目所经未见此比江夏黄童不得无双也。澄笑曰：蓝田生玉何容不尔。  

彭城王勰字彦和献文帝子少而岐嶷姿性不群。  

江阳王继子爽字景少而机警尤为父宠爱。  

清河王怿字宣文幼而敏惠孝文爱之。  

元文遥昭成皇帝六世孙也。敏惠夙成济阴王晖业每云：此子王佐才也。晖业尝大会宾客有人将何逊集初入雒诸贤皆赞赏之河间邢邵试命文遥诵之几遍可得文遥一览便诵时年十岁济阴王曰：我家千里马今定如何邢云：此殆古未有。  

北齐永安王浚字定乐神武第三子八岁时问於博士卢景裕曰：祭神如神在为有神耶无神耶对曰：有神浚曰：当云：祭神神在何烦如字景裕不能答。  

彭城王氵攸字子深神武第五子元象二年拜通直散骑常侍封长乐郡公博士韩毅教氵攸书见氵攸笔迹未工戏氵攸曰：五郎书画如此忽为常侍开国今日後宜更用心氵攸正色答曰：昔甘罗幼为秦相未闻能书凡人惟论才具何如岂必动夸笔迹博士当今能者何为不作三公时年盖八岁矣。毅甚惭。  

清河王岳子劢字敬德幼聪敏美风仪以仁孝闻为高祖所爱年七岁袭爵。  

後周齐炀王宪字毗贺突太祖第五子性通敏有度量虽在童龀而神彩嶷然世宗初除益州总管益宁巴泸等二十四州诸军事益州刺史进封齐国公邑万户初平蜀之後太祖以其形胜之地不欲使宿将居之诸子之中欲有推择遍问高祖已下谁能此行并未及对而宪先请太祖曰：刺史当抚众治人非尔所及以年授者当归尔兄宪曰：才用有殊不关大小试而无效甘受面欺太祖悦之以宪年幼未之遣也。世宗追遵先旨故有此授时年十六。  

宪子贵字乾福少聪敏涉猎经史尤便骑射始读孝经便谓人曰：读此一经足为立身之本天和四年始十岁封安定郡公邑一千五百户。  

东平公神举太祖族子早岁而孤有夙成之量族兄安化公深器异之。  

宇文深字奴干太祖族子性鲠直有器局年数岁便累石为营伍并折草作旗旌布置行列皆有军阵之势父永遇见之乃大喜曰：汝自然知此於後必为名将。  

宋献公震字弥俄突幼而敏达年十岁诵孝经《论语》毛诗尚书。  

隋赵王杲炀帝子年七岁聪令帝有所制词赋杲多能诵之。  

唐卫王玄霸高祖第三子也。幼而聪敏言词辩惠有异常儿。  

许王素节高宗子六岁封雍王能日诵古诗赋五百馀言受学於学士徐齐精勤不倦帝甚爱之。  

永王玄宗子少聪敏好学。  

寿王瑁玄宗子开元十五年封永王以年幼小不於殿前引谢瑁才八岁请从诸兄行玄宗异而许之殿庭拜伏蹈舞深合礼法。  

晋高祖幼子重睿少帝嗣位初拜开封尹以年幼未出阁命左散骑常侍边蔚知府事时少帝戏谓重睿曰：已降衔命使臣有何例物待之重睿曰：例物出於内库臣何忧焉少帝许之。  

○宗室部　畏慎  

中庸曰：戒慎乎！其所不睹恐惧乎！其所不闻盖耳目之未能思言动之未必中是故夕惕。若厉君子所以无咎日严祗肃大夫所以有家。若乃联辉本支席宠天族表[A13C]悟於异禀挺淑哲於令器爵禄之重冠绝於等伦车服之崇辉映於表著复有权参机要职分内外纪律斯在休戚攸系而能处贵思降居安虑危裁损仪卫之容罔专赏罚之柄凡所兴事必遵旨意至有罢去娱玩谢绝还往特避盛势靡求虚称语默兢忄栗出处端庄协克己之方得率性之理兹所谓淑人君子欤。  

後汉清河孝王庆章帝子母曰：宋贵人庆初立为皇太子後被谮废庆时虽幼而知避嫌畏祸言不及宋氏帝更怜之敕皇后令衣服与太子齐等太子特亲爱庆入则同室出则同舆庆小心孝恭自以废黜尤畏事慎法每朝谒陵庙常夜分严装衣冠待明约敕官属不得与诸王车骑竞驱。  

北海敬王睦性谦恭好士千里结交自名儒宿德莫不造门繇是声价益广永平中法宪颇峻睦乃谢绝宾客放心音乐然性好读书常为爱玩岁终遣中大夫奉璧朝贺召而谓之曰：朝廷设问寡人大夫将何辞以对使者曰：大王忠孝慈仁敬贤乐士臣虽蝼蚁敢不以实睦曰：吁子危我哉！此乃孤幼时进趣之行也。（一云：是吾幼时狂之行也。）大夫其对以孤袭爵以来志意衰惰声色是娱犬马是好使者受命而行。  

魏中山恭王衮少好学每兄弟游娱衮独覃思经史文学防辅相与言曰：受诏察公举错有过当奏及有善亦宜以闻不可匿其美也。遂共表称陈衮美衮闻之大惊惧责让文学曰：修身自守常人之行耳而诸君乃以上闻是所以增其负累也。且如有善何患不闻而遽如是是非益我者其戒慎如此。  

晋安平献王孚武帝时为太宰父子位极人臣子孙咸居大官出则旌旗节钺入则貂蝉衮冕公族之宠未始有也。享年九十然而夙夜谦恭常有履冰之惧元会诏孚舆车上殿帝亲奉觞上寿如家人礼。又给以云   母辇青盖车孚虽见尊宠不以为荣常有忧色宋临川王义庆少善骑乘及长以世路艰难不复跨马。  

南齐豫章王嶷武帝时为侍中先是宋元嘉世诸王入斋阁得白服{君巾}帽见人主自比以来此事一断帝与嶷同生相友睦宫内曲宴许依元嘉嶷固辞启自陈曰：臣自还朝便省仪刀捉刀左右十馀亦省唯郊外远行或复暂有入殿亦省服身今所牵仗二侠毂二白直共七八十人事无大小臣必欲上启伏度圣心脱未委曲或有言其多少不附事实仰希即赐垂敕。又启扬州刺史旧有六白领合扇二白拂臣脱以为疑不审此当云：何行园苑中乘出篱门外乘鸣角皆相仍如此非止於带神州者未审此当云：何方有行来不可失衷帝答曰：仪刀捉刀不应省也。侠毂白直乃可共百四五十以还正是耳亦不曾闻人道此吾自不使诸王无仗况复汝耶在私园苑中乘此非疑郊外鸣角及合扇并拂先乃有不复施用此来甚久凡在镇自异还京师先广州乃立鼓吹交部遂有辇事随时而改亦复有可得依旧者汝。若有疑可与王俭诸人量衷但令人臣之仪无失便行也。又启曰：臣拙知自处ウ於疑访常见素姓扶诏或著布ハ不意为异臣在西朝拜王仪饰悉依宋武陵事例有二鄣扇仍此下都脱不为疑小儿奴子并青布衫臣斋中亦有一人意谓外庶所服不疑与羊车相类曲荷慈旨今悉改易臣昔在边镇不无羽卫自归朝以来便相分遣侠毂白直格置三百许人臣顷所引不过一百常谓京师诸王不烦牵仗。若郊外远行此所不论有仗者非臣一人所以不容方幅启省。又因王俭备宣下情臣出入荣显礼容优泰第宇华旷事乖素约虽宋之遗制恩处有在犹深非服之惭威卫之请仰希曲帝答曰：传诏台家人耳不足涉嫌鄣扇吾识及以来未见故有敕耳小儿奴子本非嫌也。吾有所闻岂容不敕汝知令致物议耶吾已有敕汝一人不省侠毂但牵之吾昨不通仗事俭已道吾即令答不烦有此启须言自更一二。又启曰：违远侍宴将逾一纪忧苦间之始得开颜近频侍座不胜悲喜沾饮过量实欲仰示恩狎令自下知见以杜游尘陛下留恩子弟此情何异外物政自强生间节声其厚薄伏度或未上简臣前在东田承恩过醉实思叹往秋之谤故言启至切亦令群物闻之伏愿已此心前侍幸顺之宅（梁之帝也。）臣依常乘车至仗後监伺不能示臣可否便互竞启间云：臣逼突黄屋麾旄如欲相中推此用意亦何容易仰赖慈明即赐垂敕不尔臣终不知ウ贻此累比日禁断整密此自常理外声乃云：起臣在华林辄捉御刀因此更严度情推理必不容尔为复上启知耳但风尘易至和会实难伏愿犹忆臣石头所启无生间缝此侍无次略附茹亮口宣臣由来华素已具上简每欲存衷意虑不周或有乖常。且臣五十之年为玩几时为此亦复不能以理内自剥北第旧邸本自甚华臣改修正而已小小制置已自抑简往岁收合得少杂材并蒙赐故板启荣内许作小眠斋始欲成就皆补接为办无乖格制要是圣柏之华一时新净东府。又有斋亦为华屋而臣顿有二处住止下情窃所未安讯访东宫玄囿乃有柏屋制甚古拙内中无此斋臣乃欲坏取以奉太子非但失之於前。且补接既多不可见移亦恐外物或为异论不审可有垂许送东府斋理否臣公家住止率尔可安臣之今启实无意识亦无言者太子亦不知臣有此屋政以东宫无而臣自处之体不宜尔尔所启蒙允臣便当敢成第屋安之不疑陛下。若不体臣心便当永废不修臣自谓今启非但是自处宜然实为微臣往事伏愿必垂降许伏见以诸王举货屡降严旨少拙营生已应上简府州郡邸舍非臣私有今巨细所资皆是公润臣私累不少未知将来罢州之後或当不能不试学营觅以自赡连年恶疾馀顾影单回无事畜聚唯逐手为乐耳帝曰：茹亮今启汝所怀及见别纸汝劳疾亦复那得不动何意为作烦长启事凡诸普敕此意可寻当不关汝一人也。宜有敕事吾亦必道顷见汝自更委悉书不欲多及屋事慎勿强厝此意自泽亦当不解何道耶。  

江夏王锋明帝辅政时藩邸危惧江┙尝谓王晏曰：江夏王有才行亦善能匿迹以琴道授羊景之著名而江夏掩能於世非七弦而已百氏亦复如之锋闻叹曰：江┙遂复为混沌画眉欲益弊耳寡人声酒是耽狗马是好岂复有一毫於平生哉！当时以为话言常忽忽不乐著柏赋以见志。  

河东王铉建武初为散骑常侍镇军将军置兵佐建武之世高武子孙忧危铉朝见常鞠躬俯偻不敢平行直视。  

梁南平王伟子静何敬容欲以女妻之静忌其太盛拒而不纳时论服焉。  

南郡王大连与兄大临并从高祖征朱方高祖问曰：汝等习骑否对曰：臣等未奉诏不敢辄习敕各给马试之。  

後梁宜都郡王大圜简文帝子侯景之乱归江陵时元帝多忌大圜恐谗生焉乃屏绝人事门客左右不过三两人不妄游狎兄娣之间上笺而已尝以读诗礼书易为事。  

後魏广平文贞王匡景穆帝孙为州刺史尝忤茹皓惧为所害廉慎自修甚有声绩。  

北齐兰陵王长恭在定阳其属尉相愿谓曰：王既受朝寄何得如此贪残长恭未答相愿曰：，岂不繇芒山大捷恐以威武见忌欲自秽乎！长恭曰：然相愿曰：朝廷。若忌於此犯便当行罚求福反以速祸长恭泣下前膝请以安身术相愿曰：王前既有勋今复告捷威声大重宜属疾在家勿预事长恭然其言未能退及江淮莞扰恐复为将叹曰：我昔面肿今何不发自是有疾不疗。  

後周代王达为荆州刺史所管澧州刺史蔡泽黩货被讼赃状分明达以其世著勋庸不可加戮。若曲法贷之。又非奉上之体乃令所司精加按劾密表奏之事竟得释终亦不言其处事周慎如此。  

隋蔡王智积父景王昔高祖龙潜时景王与高祖不睦其太妃尉氏。又与独孤皇后不相谐以是智积常怀危惧每自贬损高祖知其。若是亦哀怜之人或劝智积治产业者智积曰：昔平原露朽财帛苦其多也。幸无可露何更营乎！有五男止教读《论语》孝经而已亦不令交通宾客或问其故智积答曰：卿非知我者其意恐儿子有才能以致祸也。开皇二十年徵还京第无他职任阖门自守非朝觐不出炀帝即位滕王纶以谗构得罪高阳公智明亦以交游夺爵智积愈惧大业七年授弘农太守委政寮佐清净自居。  

○宗室部　悔过  

盖崇高莫大於富贵而晏安斯为之毒。若夫贵而思降富而无骄乃良士之吉德也。其或凭藉威宠熏灼势望未尝知其忧惧宁复畏於盛满溺於因习犭旬乎！耳目自非大雅明哲上智不群者。又孰能无过哉！乃有克己引咎悼心追悔折节改行衔鬼没齿春秋《传》曰：人孰无过过而能改善莫大焉易所谓不远而复斯可尚也。矣。  

汉梁孝王文帝子也。时邹阳为上客羊胜公孙诡欲使王求为汉嗣王。又尝上书愿赐容车之地径至长乐宫自使梁国士众筑作甬道朝太后爰盎等皆建以为不可天子不许梁王怒令人刺杀盎帝疑梁杀之使者冠盖相望责梁王梁王始与胜诡有谋阳争以为不可故见谗枚先生严夫子皆不敢谏及梁事败胜诡死孝王恐诛乃思阳言深辞谢之初孝王怒下阳吏将杀之阳客游以谗见禽恐死而负乃从狱中建谓立议先生枚乘夫子严忌上书书奏孝王孝王立出之卒为上客。  

胶东康王寄以孝景中二年立淮南王谋反时寄微闻其事私作兵车镞矢（楼车也。所以看敌国营垒之虚实也。又一说兵车止谓战车耳镞矢大镞之矢今所谓兵箭者也。）战守备备淮南之起及吏治淮南事辞出之（辞语所连出其事）寄於帝最亲（寄母王夫人即王后之妹於上为从母故寄於兄弟之中。又更亲也。此下有恒山王云：天子为最亲其义）意自伤发疾而死不敢置後。  

东平王宇事太后内不相得元帝遣使奉玺书敕谕之宇惭惧因使者顿首谢死罪愿洒心自改後。又杀姬朐有司奏请逮捕有诏削樊亢父二县後三年天子乃诏有司曰：盖闻仁以亲亲古之道也。前东平王有阙（阙谓过失也。）有司请废朕不忍。又请削朕不敢专惟王之至亲未尝忘於心今闻王改行自新尊经术亲近仁人非法之求不以奸吏朕甚嘉焉传不云：乎！朝过夕改君子与之其复前所削县如故。  

後汉梁节王畅少贵骄颇不遵法度。又听从官卞忌乳母王礼等讠舀媚言王当为天子畅心喜与相应答永元亦同五年豫州刺史梁相举奏不道考讯不服有司请徵诣廷尉诏狱和帝不许有司重奏除畅国徙九真帝不忍但削成武单父二县畅惭惧上疏辞谢曰：臣天性狂愚生在深宫长养傅母之手信惑左右之言及至归国不知防禁从官侍史利臣财物荧惑臣畅无所昭见心悸自悔无所复及自谓当即时伏显诛魂魄去身分归黄泉不意陛下圣德枉法曲平不听有司（曲平曲法申恩平处其罪）横贷赦臣战忄栗连月未敢自安上念以负先帝而令陛下为臣收天下（恶也。天下以帝赦王为恶故言收恶天下也。）诚无气以息筋骨不相连臣畅知大贷不可再得自誓束身约妻子不敢复出入失绳墨不敢复有所横费租入有馀乞裁食睢阳孰虞蒙宁陵五县还馀所食四县臣畅小妻三十七人其无子者愿还本家自选择谨敕奴婢二百人其馀所受虎贲官骑及诸工技鼓吹苍头奴婢兵弩厩马皆上还本署臣畅以骨肉近亲乱圣化清流既得生活诚无心面目以凶恶复居大宫食大国张官属藏什物愿陛下加大恩开臣自悔之门假臣小善之路令天下知臣蒙恩得去死就生颇能自悔臣以公卿所奏臣罪恶诏书常置於前昼夜读诵臣小人贪见明时不能即时自引惟陛下哀臣令得喘息漏刻。若不听许臣实无颜以久生下入黄泉无以见先帝此诚臣至心臣欲多还所受恐天恩不听许节量所留於臣畅饶足诏报曰：朕惟王至亲之属淳淑之美傅相不良不能防邪至令有司纷纭有言今王深思悔过端自克责朕恻然伤之志匪繇于咎在彼小人一日克己复礼天下归仁王其安心静意茂率休德易不云：乎！一谦而四益小有言终吉︹食自爱畅固让章数上卒不许魏陈思王植任性而行不自励饮酒不节尝乘车行驰道中开司马门出太祖大怒植内不自安及曹仁为关侯所围太祖以植为南中郎将行征虏将军欲遣救仁呼有所敕戒植醉不能受命文帝即位植与诸侯并就国黄初二年监国谒者灌均希指奏植醉酒悖慢劫胁使者有司请治罪帝以太后故贬爵安乡侯其年改封鄄城侯三年立为鄄城王四年徙封雍丘王其年朝京都上疏曰：臣自抱[C260]归藩刻肌刻骨追思罪戾昼分而食夜分而寝诚以天网不可重离圣恩难可再恃窃感相之篇无礼遄死之义形影相吊五情愧赧以罪弃生则为古贤夕改之劝忍活苟全则犯诗人胡颜之讥伏惟陛下德象天地恩隆父母施畅春风泽如时雨是以不别荆棘者庆云   之惠也。七子均养者尸鸠之仁也。舍罪责功者明君之举也。矜愚爱能者慈父之恩也。是以愚臣徘徊於恩泽而不能自弃者也。前奉诏书臣等绝朝心离志绝自分黄无复执圭之望不图圣诏猥垂齿召至止之日驰心辇毂僻处西馆未奉阙庭踊跃之怀瞻望反仄谨拜表献诗二篇文帝嘉其辞义优诏勉之。  

中山恭王衮明帝青龙中来朝犯京师禁为有司所奏削县衮畏惧戒敕官属愈谨帝嘉其意二年复所削县。  

乐陵王茂性傲狠无宠於太祖文帝太和元年徙封聊城公其年为王诏曰：聊城公茂少不闲礼教长不务善道先帝以为古之立诸侯也。皆命贤者故姬姓有未为侯者是以独不王茂太皇太后数以为言如闻茂顷来少知悔昔之非合封茂为聊城王。  

晋司马彪字绍统高阳王睦之长子也。出後宣帝弟敏少笃学不倦然好色薄行为睦所责故不得为嗣虽名出继实废之也。彪繇此不交人事而专精学习故得傅览群籍终其缀集之务。  

宋彭城王义康辅政十馀年素无学术ウ于大体长史刘斌等以朋党伏诛义康出镇豫章帝遣沙门释惠琳视之义康曰：弟子有还理不惠琳曰：恨公不读数百卷书後以范晔谋反事免为庶人徙安城因读书见淮南厉王长事废书叹曰：前代乃有此我得罪为宜。  

南齐豫章王嶷後房千馀人颍川荀丕献书於嶷极言其失嶷咨嗟良久为书之为之减遣。  

梁萧昱字子真高祖从父弟也。少而狂狷不拘礼度异服危冠交游冗杂尤善屠牛业以为常於宅内沽酒好骑射位中书侍郎每求试边州帝以其轻脱无威望抑而不试迁给事黄门侍郎上表请自解帝手诏责之坐免官因此杜门绝朝觐普通五年坐於宅铸钱为有司所奏下廷尉得免死徙临海郡行至上虞有敕追还令受菩萨戒既至恂恂尽礼改意蹈道持戒尤精洁帝甚嘉之以为晋阳太守。  

南平王恪位雍州刺史年少未闲庶务委之群下百姓每通一辞数处输钱方得闻彻宾客有江仲举蔡远王台卿仲容四人俱被接遇并有蓄积故人间歌曰：江千万蔡五百正王新车庾大宅遂达武帝接之曰：主人愦愦不如客寻以卢陵王代为刺史恪还奉见武帝以人间歌语之恪大惭不敢一言後折节学问所历以善政称。  

後魏秦明王翰孙纂太武践阼为定州刺史封中山王纂好酒爱佞政以贿成太武杀其亲嬖人後悔过修谨拜内大将军居官清约简慎更称廉平。  

济阴王郁孙晖业少险薄多与寇盗交通长乃变节涉子史亦颇属文而慷慨有志节历位司空太尉。  

北齐永安简平王浚及长嬉戏不节曾以属请受纳大见杖罚拘禁府狱既而见原後稍折节颇以读书为务。  

安德王延宗为定州刺史骄纵多不法武成使挞之杀其昵近九人从是深自改悔。  

唐彭王元则高祖第十二子初为遂州都督坐事免及迁澧州折节自修甚著声绩。  

後唐太祖母弟克柔养子嗣昭沈毅不群初喜嗜酒太祖微申戒约自是终身不饮。  

## ●卷二百七十五  

○宗室部　褒宠  

古之有天下者莫不封建宗子夹辅王室亲之以番之礼厚之以宝玉之赐既以旌贤而彰德亦以修睦而申恩成周以来或加之殊礼推以蕃锡异其车服之数厚以宴私之意宠遇官属增给骑从徙国益赋懋赏延世图像以昭其美下诏以其善乃至耆年尊属优以几杖之赐送终即远殊其窀穸之制极礼命之优渥耸藩维之风望皆所以︹固本兴仁宣化法敦族於唐典遵立爱於商训者也。  

周公旦武王弟归政成王欲老成王留之为太师履赤舄（赤舄人君之盛履也。）周公既卒成王乃命鲁得郊祭文王鲁有天子礼乐者以褒周公之德也。又分鲁公以大辂大（鲁公伯禽大辂金辂锡同姓之诸侯车也。交龙为《周礼》同姓以封）夏后氏之璜封父之。繁弱（封父古诸侯也。繁弱大弓名）以昭周公之明德。  

卫康叔封武王弟也。成王赐卫宝祭器以彰有德分康叔以大路少帛纟青筏旃旌（少帛杂帛也。纟青筏大赤取染草名也。通帛为析羽为旌）大吕（钟名）。  

唐叔虞武王子成王分唐叔以大路密须之鼓（密须国名）阙巩（甲名）沽洗（钟名）鲁公康叔唐叔三叔者有令德故昭之以分物。  

汉楚元王交高祖同父少弟六年立为楚王文帝尊宠元王子生爵比皇子（元王生子封爵皆比皇子所以为尊宠也。）。  

济北王勃淮南厉王长子初封衡山王七国反吴使者至衡山衡山王不应坚守无二心孝景四年吴楚已破衡山王朝帝以为贞信乃劳苦之曰：南方卑湿徙王王於济北以褒之。  

梁孝王武文帝子窦太后少子太后爱之赏赐不可胜道得赐天子旌旗从千乘万骑。  

江都易王非景帝子吴楚反时非年十五上书自请击吴景帝赐非将军印击吴吴已破以军功赐天子旌旗。  

淮南王安川王志元朔二年冬皆赐几杖母朝。  

广陵王胥武帝子昭帝初立益封胥万三千户元风中入朝复一万户赐钱二千万黄金二千斤安车驷马宝剑及宣帝即位封胥四子圣曾宝昌皆为列侯。又立胥小子弘为高密王所以褒赏甚厚。  

阳城侯德楚元王曾孙少时数言事召见甘泉宫武帝谓之千里驹地节中以亲亲行谨厚封为阳城侯子安民为郎中右曹宗家以德得官宿卫者二十馀人甘露三年单于始入朝帝思股肱之美乃图画其人麒麟阁法其形貌署其官爵姓名凡十一人其八曰宗正阳城侯刘德皆有功德知名当世是以表而扬之明著中兴辅佐列於方叔召虎仲山甫焉。  

淮阳王钦宣帝子成帝即位以淮阳王属为叔父敬宠之异於它国楚孝王嚣宣帝子成帝河平中入朝时被疾天子闵之下诏曰：盖闻天地之性人为贵人之行莫大于孝楚王嚣素行孝顺仁慈之国以来二十馀年纤介之过未尝闻朕甚嘉之今乃遭命离於恶疾夫子所痛曰：蔑之命矣。夫斯人也。而有斯疾也。朕甚闵焉夫行纯茂而不显异则有国者将何勖哉！书不云：乎！用德章厥善今王朝正月诏与子男一人俱其以广戚县户四千三百封其子勋为广戚侯。  

河间王良献王後也。献王之行太后薨服丧如礼哀帝下诏褒扬曰：河间王良丧太后三年为宗室仪表其益封万户。  

後汉城阳王祉光武族兄建武二年封赐乘舆御物车马衣服十一年疾病上城阳王玺绶愿以列侯奉先人祭祀帝自临其疾。  

安成侯赐光武族兄以列侯奉朝请帝以赐有恩信故亲厚之数蒙宴私时幸其第恩赏特异赐辄赈与故旧无有遗积帝为营蒙起祠庙置吏卒如舂陵孝侯从王入朝也。  

成武侯顺与光武同里少相厚成武邑户最大租入倍宗室诸家建武十一年卒帝使使者迎丧亲自临吊。  

杼秋侯刘般宣帝玄孙建武十九年行幸沛诏问郡中诸侯行能太守荐言般束至行为诸侯师帝闻而嘉之乃赐般缗钱百万缯二百匹二十年复与车驾会沛因从还雒阳赐什物留为侍祠侯永平元年徙封居巢侯就国数年扬州刺史观恂荐般在国口无择言行无怨恶宜会旌显明帝嘉之十年徵般行执金吾事从至南阳还为朝侯明年兼屯骑校尉时五校官显职而府寺宽敞舆服光丽伎巧毕给故多以宗室肺腑居之每行幸郡国般常将长水胡骑从帝即位以为长乐少府建初二年迁宗正般妻卒厚加赠及赐蒙茔地於显节陵下。  

东海恭王︹光武长子建武十九年封为东海王二十八年就国帝以︹废不以过去就有礼故优以大封兼食鲁郡合二十九县赐虎贲旄头宫殿设钟ね之悬拟於乘舆︹临之国数上书让还东海。又因皇太子固辞帝不许深嘉叹之以︹章宣示公卿初鲁恭王好宫室起灵光殿甚壮丽是时犹存故诏︹都鲁永平元年︹病显宗遣中常侍钩盾令将太医乘驿视疾诏沛王辅济南王康淮阳王延诣鲁及薨临命上疏谢曰：臣蒙恩得备藩辅特受二国宫室礼乐事事殊异巍巍无量讫无报称而自修不谨连年被疾为朝廷忧念皇太后陛下哀怜臣︹感动发中数遣使者太医令丞方伎道术络驿不绝臣伏惟厚恩不知所言臣内省视气力羸弱日夜浸困终不复望见阙庭奉承帷幄孤负重恩衔恨黄泉身既夭命孤弱复为皇太后陛下忧虑诚悲诚惭息政小人也。猥当袭臣後必非所以全利之也。诚愿还东海郡天恩愍哀以臣无男之故处臣三女小国侯此宿昔常计今天下新罹大忧惟陛下加供养皇太后数进御食臣︹困劣言不能尽意愿并谢诸王不意永不复相见也。天子览书悲恸从太后出幸津门亭发哀使大司空持节护丧事大鸿胪副宗正将作大匠视丧事赠以殊礼升龙旄头鸾辂龙虎贲百人诏楚王英赵王栩北海王兴馆陶公主比阳公主及京师亲戚四姓夫人小侯皆会葬帝追惟︹深执谦俭不欲厚葬以违其意，於是特诏中常侍杜岑及东海傅相曰：王恭谦好礼以德自终遣送之物务从约省衣足敛形茅车瓦器物减於制以彰王卓尔独行之志将作大匠留起陵庙。  

东平王苍光武子好经书雅有智思明帝甚爱重之及即位拜为骠骑将军置长史掾史员四十人位在三公上（四府掾史皆无四十人今特置以优之）苍上疏乞上骠骑将军印绶退就藩国优诏不听其後数陈乞辞甚恳切永平五年乃许还国而不听上将军印绶以骠骑长史为东平太傅掾为中大夫令史为王家郎加赐钱五千万布十万疋六年冬帝幸鲁徵苍从还京师明年苍乃归国特赐宫人奴婢五百人布二十五万疋及珍宝服御器物苍为人美须髯腰带八围明帝手诏国中傅曰：日者问东平王处家何等最乐王言为善最乐其言甚大副是要腹矣。今送列侯印十九枚诸王子年五岁已上能趋拜者皆令带之十五年春行幸东平赐苍钱千五百万布四万疋章帝即位尊重恩礼逾於前世诸王莫与为比建初元年地震苍上便宜三事帝曰：朕亲自览读反覆数周心开目明广然发蒙（昭注国语目有眸子而无见曰：蒙）间吏人奏事亦有此言但明智浅短，或谓傥是复虑为非何者灾异之降缘政而见今改元之後年饥人流此朕之不德感应所致。又冬春旱甚所被尤广虽内用克责而不知所定得王深策快然意解诗不云：乎！未见君子忧心冲冲既见君子我心则降思惟嘉谟以次奉行冀蒙福应彰报至德特赐王钱五百万六年冬苍上疏求朝明年正月帝许之特赐装钱千五百万其馀诸王各千万帝以苍冒涉寒露遣谒者赐貂裘（《说文》曰：貂鼠属也。大而黄黑出丁零国）及大官食物果使大鸿胪窦固持节郊迎帝乃亲自循行邸第豫设帷帐其钱帛器物无不充备下诏曰：礼伯父归宁乃（仪《礼》曰：觐礼诸侯至於郊王使皮弁用璧劳侯氏侯氏亦皮弁迎於帷门之外再拜天子赐舍曰：赐伯父舍同姓西面北上异姓东面北上侯氏礻卑冕释币於祢乘墨车载龙弧乃朝以瑞玉有缫天子员斧曰：伯父实来余一人嘉之。又奉束帛匹马再拜侯氏降天子辞於侯氏曰：伯父无事归宁乃邦侯氏再拜稽首而归也。）国诗云：叔父建尔元子（诗鲁颂之文也。叔父谓周公也。建元子谓封伯禽也。）敬之至也。昔萧相国加以不名优忠贤也。（见前汉王莽传）况兼亲尊者乎！其沛济南东平中山四王赞皆勿名（赞谓赞者不唱其名）苍既至升殿乃拜天子亲之旧典诸王女皆封乡主乃独封苍五女为县公主三月大鸿胪奏遣诸王归国帝特留苍赐秘书列仙图道术秘方至八月饮酎毕有司复奏遣苍乃许之手诏赐苍曰：骨肉天性诚不以远近为亲疏然数见颜色情重昔时念王久劳思得还休欲署大鸿胪奏不忍下笔顾授小黄门中心恋恋恻然不能言（大胪奏王归国小黄门受诏者），於是车驾祖送流涕而诀复赐乘舆服御恭宝舆马钱布以亿万计苍还国疾病驰遣名医小黄门侍疾使者冠盖不绝於道。又置驿马千里传问起居明年正月薨诏遣大鸿胪持节五官中郎将副监丧及将作使者凡六人令四姓小侯诸王主悉会诣东平奔丧赐钱前後一亿布九万疋及葬策曰：惟建初八年三月己夕卩皇帝曰：咨王丕显勤劳王室亲受策命昭於前世出作藩辅克慎明德率礼不越传闻在下昊天不吊不报上仁俾屏余一人夙夜[B129] [B129]靡有所终今诏有司加赐銮辂乘马龙九ヵ虎贲百人奉送王行匪我宪王其孰离之魂而有灵保兹宠荣鸣呼哀哉！元和三年行东巡狩幸东平宫帝追感念苍谓其诸子曰：思其人至其乡其处在其人亡因泣下沾襟遂幸苍陵为陈虎贲銮辂龙以章显之祠以太牢亲拜祠坐哭泣尽哀赐御剑于陵前。  

中山王焉光武子以郭太后少子故独留京师显宗永平二年冬诸王来会辟雍事毕归藩诏焉与俱就国从以虎贲官骑焉疏辞让明帝报曰：凡诸侯出境必备左右故夹谷之会司马以从今五国各官骑百人称足前行皆北军胡骑便兵善射弓不空发中必决眦称足谓齐整也。夫有文事必有武备所以重藩职也。王其勿辞帝以焉郭太后偏爱特加恩宠独得往来京师永元二年焉薨自中兴至和帝时皇太子始封薨者皆赙钱三千万布三万疋嗣王薨赙钱千万布万疋是时窦太后临朝窦宪兄弟擅权太后及宪等东海王出也。故睦於焉而重於礼加赙钱一亿诏济南东海二王皆会大为修蒙茔开神道平夷吏人蒙墓以千数作者万馀人发恒山钜鹿涿郡柏黄杨杂木三郡不能备复调馀州郡工徒及送致者数千凡徵发摇动六州十八郡制度馀国莫及。  

琅邪孝王京光武之子性恭孝好经学显宗尤爱幸赏赐恩宠殊异莫与为比。  

楚王英光武子少时好游侠通宾客晚节更喜黄老学为浮屠斋戒祭祀明帝永平八年诏令天下死罪皆入缣赎英遣郎中令奉黄缣白纨三千疋诣国相曰：在藩辅过恶累积欢喜大恩奉送缣帛以赎愆罪国相以闻诏报曰：楚王诵黄老之微言尚浮屠之仁恻洁斋三月与神为誓何嫌何疑当有悔吝其还赎以助伊蒲塞桑门之盛馔（伊蒲塞即优婆塞也。中华翻为近住言受戒行堪近僧住也。桑门即沙门）因以班示诸国中傅。  

下忄专侯张齐武王纟寅孙以善议论永平十六年与奉车都尉窦固等并出击匈奴後进者多害其能数被谗诉建初中卒章帝下诏褒扬之复封张子它人奉其祀。  

下邳王衍明帝子永平十五年封衍有容貌章帝即位常在左右建初初冠诏赐衍师傅已下官属金帛各有差。  

清河王庆章帝子建初四年立为皇太子十年废为清河王母宋贵人自杀庆时虽幼而知避嫌畏祸言不敢及宋氏帝怜之敕皇后令衣服与太子齐等太子特亲爱入则共室出则同舆及太子即位是为和帝待庆尤渥诸王莫得为比常共议私事永元四年移幸于北宫章德殿讲於白虎观庆得入省止宿中傅卫私为赃盗千馀万诏使案理之并责庆不举之状庆曰：以师傅之尊选自圣朝臣愚唯知言从事听不甚有所纠察帝嘉其对悉以赃财赐庆殇帝即位诸王就国邓太后特听清河王置中尉内史赐什物皆取乘舆上御以外家宋衍等并为清河中大夫邓太后以殇帝襁抱留庆长子祜居清河邸後立是为安帝庆薨遣司空持节与宗正奉吊祭使车骑将军邓骘护丧事。又使长乐谒者仆射中谒者二人副护丧事赐龙九ヵ虎贲百人仪比东海恭王太后使掖庭丞送安帝生母左姬丧与王合葬广丘。  

济北惠王寿章帝子立三十一年薨永初以後戎狄叛乱国用不足始封王薨减赙钱为千万布万疋嗣王薨五百万布五千疋时惟寿最尊亲特赙钱三千万布三万疋。  

东海王臻恭王︹曾孙性敦厚有恩常分租秩赈给诸父昆弟国相籍褒具以状闻顺帝美之制诏大将军三公大鸿胪曰：东海王臻以近藩之尊少袭王爵膺受多福未知艰难而能克已率礼孝敬自然事亲尽爱送终竭哀降仪从士寝苫三年和睦兄弟恤养孤弱至孝纯备仁义兼弘朕甚嘉焉夫劝善厉俗为国所先曩者东平孝王敞兄弟行孝丧母如礼有增户之封诗云：永世克孝念兹皇祖今增臻封五千户臻弟俭五百户光启土宇以酬厥德。  

彭城王和性至孝太夫人薨行丧陵次毁瘠过礼傅相以闻桓帝诏使奉牛酒迎王还宫。  

魏任城王彰武帝子黄初初就国诏曰：先王之道庸勋亲亲并建母弟开国承家故能藩屏大宗御侮厌难彰前受命北伐清定朔土厥功茂焉增邑五千并前万户四年朝京都疾薨于邸谥曰：威至葬赐銮辂龙虎贲百人如汉东平王故事。  

陈思王植武帝之子初封雍丘王黄初六年文帝东征还过雍丘幸植宫增户五百。  

彭城王据武帝子初封义阳文帝以南方下湿。又以据太妃彭城人徙封彭城。  

中山恭王衮武帝子黄初三年封北海王其年黄龙见邺西漳水衮上章赞颂诏赐黄金十斤诏曰：昔唐叔归禾东平献颂斯皆骨肉赞丧以彰懿亲王研精坟典味道真文雅焕炳朕甚嘉之王其克慎明德以终令闻衮有令德青龙三年秋得疾病诏遣太医视病殿中虎贲赍手诏赐珍膳相属。又遣太妃沛王林并就省疾及薨诏沛王林留讫葬使大鸿胪持节典护丧事宗正吊祭赙赠甚厚。  

安阳乡侯休太祖族子少值丧乱渡江至吴太祖举义兵北归见太祖太祖谓左右曰：此吾家千里驹也。使与文帝同止见待如子尝从征伐使领虎豹骑宿卫及为镇南将军假节都督诸军事车驾临送帝乃下舆执手而别陈侯仁太祖从弟也。为征南将军以从事鄢陵侯彰北征乌九文帝在东宫为书戒彰曰：为将奉法不当如征南邪及即王位拜仁车骑将军督都荆阳益州诸军事增邑二千并前三千五百户追赐仁父炽谥曰：陈穆侯置守蒙十家。  

邵陵侯真太祖族子也。明帝时为大将军蜀诸葛亮围祁山真督诸军事亮围陈仓已有备而不能克增邑并前二千九百户四年朝雒阳迁大司马赐剑履上殿入朝不趋真病帝自幸其第省疾真薨帝追真功诏曰：大司马蹈履忠节佐命二祖内不恃亲戚之宠外不骄白屋之士可谓能持盈守位劳谦其德者也。其封真五子为列侯。  

武安侯爽邵陵侯真子少以宗室谨重明帝在东宫甚亲爱之及即位累迁城门校尉加散骑常侍转武卫将军宠待有殊齐王即位赐剑履上殿入朝不趋赞拜不名。  

晋安平王孚宣帝次弟武帝受禅拜太宰持节都督中外诸军有司奏诸王未之国者所置官属权未有备帝以孚明德属尊遂备置官属焉。又以孚内有亲戚外有交游惠下之费而用不丰奉绢二千疋元会诏安平王孚乘舆车上殿帝於阼阶迎拜既坐帝亲奉觞上寿如家人礼帝每拜孚跪而止之。又给以云   母辇青盖车孚虽见尊宠不以为荣常有忧色孚薨武帝於太极东堂举哀三日诏曰：王勋德超世尊宠无二期颐在位朕之所倚庶永百龄谘仰训导奄忽殂陨哀慕感切其以东园温明秘器朝服一具衣一袭绯练百匹绢布各五百疋钱百万千斛以供丧事诸所施行皆依汉东平献王苍故事帝再临丧亲拜尽哀及葬。又幸都亭望柩而拜哀动左右给銮辂轻车介士虎贲百人吉凶导从二千馀人前後鼓吹配飨太庙。  

平原王宣帝子武帝践祚给鼓吹驸马二匹加侍中之服太康末加侍中特假金章紫绶班次三司惠帝即位剑履上殿入朝不趋。  

琅邪武王宣帝子太康四年薨疾笃赐床帐衣服钱帛亢粱等物遣侍中问焉。  

扶风武王骏宣帝子咸宁中以氐户在国界者增封给羽葆鼓吹病薨追赠大司马加侍中假黄钺。  

汝南王亮宣帝子武帝践祚封扶风王三年徙封汝南王镇南大将军都督豫州诸军事开府假节之国给追锋车皂轮犊车钱五十万徵为侍中武帝寝疾出为大司马假黄钺大都督督豫州诸军事出镇许昌加轩悬之乐六佾之舞杨骏诛亮为太宰录尚书事入朝不趋剑履上殿增掾属十人给千兵百骑为楚王玮矫诏所杀玮死追复爵位给东园温明秘器朝服一袭钱三百万布万疋绢三百疋丧礼如安平王故事庙设轩悬之乐。  

义阳王望安平王子泰始三年诏进位太尉中领军如故上太尉军司一人参军事六人骑司马五人。又增置官骑十人并前三十假羽葆鼓吹。  

高阳元王安平王子泰和十年薨诏遣兼大鸿胪持节监护丧事赠车骑将军仪同三司有美誉於世而帝甚悼惜之。  

彭城穆王权宣帝弟东武城侯馗子武帝受禅为北中郎将内都督邺城守诸军事泰始中入朝赐衮冕之服。  

太原王瑰安平王孙泰始二年就国四年入朝赐衮冕之服迁东中郎将十年薨诏曰：瑰乃心忠笃智器雅亮历位文武有事之绩出临封土夷夏怀附镇守许都思谋可纪不幸早薨朕甚悼之今安厝在近其追赠前将军。  

齐献王攸文帝子景帝无後命攸为嗣武帝践祚封齐王太康三年诏曰：齐王攸明德清畅忠允笃诚以母弟之亲受台辅之任佐命立勋劬劳王室宜登显位以称具瞻其以为大司马都督青州诸军事侍中如故假节将本营千人亲骑帐下司马大军皆如旧增鼓吹一部官骑满二十人置骑司马五人明年诏攸曰：惟我有晋受天明命光建群后越造王国于东土锡兹青社用藩翼我邦家茂哉！无怠以永保宗庙。又诏下太常议崇锡之物以济南郡益齐国。又以攸子为北海王，於是备物典策设轩悬之乐六佾之舞黄钺朝车乘舆之副从焉攸薨诏丧礼依安平王孚故事庙设轩悬之乐配飨太庙。  

河间王太原王瑰子初袭父爵咸宁三年改封河间少有清名轻财爱士与诸王俱来朝武帝叹可以为诸国仪表。  

西阳郡王汝南王亮子永嘉南渡元帝承制拜抚军大将军及元帝践祚进位侍中太保以属尊元会特为设床太兴初录尚书事寻领大宗师加羽葆斧钺班剑六十人进位太宰及王敦平领太尉明帝即位以宗室元老特为之拜明帝寝疾与王导同受顾命辅成帝时帝幼冲诏依安平献王孚故事设床帐於殿上帝亲拜迎。  

汝南王汝南王亮孙永安中从惠帝北征帝迁长安反国及帝还雒以征南兵八百人给之特置四部牙门。  

秦王柬武帝子於诸子中尤见宠爱以左将军居齐献王故府甚贵宠为天下所属目元康元年薨朝野痛惜之葬礼如齐献文王攸故事庙设轩悬之乐。  

武陵王元帝子穆帝即位累迁太宰太和初加羽葆鼓吹入朝不趋赞拜不名剑履上殿固让。  

琅邪王焕元帝子郑夫人所生母有宠元帝特所锺爱疾笃帝为之彻膳及薨年二岁帝悼念无已将葬以焕既封列国加以成人之礼诏立凶门柏历备吉凶仪服营起陵园功役甚众。  

会稽王昱元帝子太和元年进位丞相录尚书事入朝不趋赞拜不名剑履上殿给羽葆鼓吹班剑六十人昱固让。  

会稽王道子简《文子》大元初进骠骑将军录尚书六条事领司徒谢安薨诏领扬州刺史录尚书假节都督中外诸军事卫府文武一以配骠骑府固让不受公卿。又奏进位丞相扬州牧假黄钺羽葆鼓吹并不受安帝即位有司奏进位太傅假黄钺备殊礼。又不受後并世子元显俱为桓玄所害及玄败大将军武陵王遵承制下令曰：故太傅公阿衡二世契阔皇家亲贤之重地无与二骠骑大将军内总朝维外宣威略志荡世难以宁国祚天未靖乱祸酷备锺悲动区宇痛贯人鬼感惟永往心情摧陨今皇祚反正幽显式叙宜崇明国体以述旧典便可追崇太傅为丞相加殊礼一依安平献王故事追赠骠骑为太尉加羽葆鼓吹丞相坟茔翳然飘薄非所须南道清通便奉迎神柩太尉宜便迁改可下太史详吉日定宅兆，於是遣通直常侍司马之迎道子柩於安成时寇贼未平丧不时达义熙元年合葬於王妃陵追谥会稽文孝王道子世子元显曰：忠。  

武陵忠敬王遵威王子桓玄篡位安帝蒙尘於寻阳义旗兴密诏遵总摄万机及安帝反正更拜太保加班剑二十人义熙四年薨诏赐东园温明秘器朝服一具衣一袭钱百万布千疋策赠太傅葬加殊礼。  

琅邪王德文安帝母弟元兴初桓玄执政进位太宰加衮冕之服绿纟戾绶桓玄平拜大司马领司徒加殊礼义熙二年置左右长史司马从事中郎四人加羽葆鼓吹十二年诏曰：大司马明德懋亲太尉道勋光大并徽序彝伦燮和二气髦俊引领思佐鼎饪而雅尚冲挹四门弗辟诚合大雅谦虚之道实违急贤赞世之务昔蒲轮载徵异人并出东平开府奇士乡臻济济之盛朕有钦焉可敕二府依旧辟召必将明易俊嗣轨前贤矣，於是始辟召掾属时太尉裕都督中外诸军诏曰：大司马地隆任重亲贤莫二虽府受节度可身无致敬。  
